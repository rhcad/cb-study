<html lang=zh-CN>
<head>
    <meta http-equiv="Content-Type" content="text/html; charset=utf-8"/>
    <title>心經</title>
    <meta name="keywords" contect="心經,T0251"/>
    <meta name="description" contect="心经(七种对照)"/>
    <meta name="viewport" content="width=device-width, initial-scale=1.0">
    <link rel="icon" href="assets/img/favicon.ico"/>
    <link rel="stylesheet" href="assets/bootstrap/css/bootstrap.min.css"/>
    <link href="assets/cb.css?v=202" rel="stylesheet"/>
    <link href="assets/note.css?v=129" rel="stylesheet"/>
    <style>
        @media screen {
            body {
                padding-top: 60px;
            }
        }

        .phone-bar {
            text-align: center;
            margin-bottom: 10px;
        }

        @media (min-width: 768px) {
            .phone-bar {
                display: none;
            }
        }
    </style>
</head>
<body>
<nav class="navbar navbar-default navbar-fixed-top">
    <div class="container">
        <!-- Brand and toggle get grouped for better mobile display -->
        <div class="navbar-header">
            <button type="button" class="navbar-toggle collapsed" data-toggle="collapse"
                    data-target="#bs-example-navbar-collapse-1" aria-expanded="false">
                <span class="sr-only">Toggle navigation</span>
                <span class="icon-bar"></span>
                <span class="icon-bar"></span>
                <span class="icon-bar"></span>
            </button>
            <a class="navbar-brand" href="index.html">原典</a>
        </div>
        <!-- Collect the nav links, forms, and other content for toggling -->
        <div class="collapse navbar-collapse" id="bs-example-navbar-collapse-1">
            <ul class="nav navbar-nav">
                <li class="active"><a href="#">心經</a></li>
                <li class="dropdown">
                    <a href="#" class="dropdown-toggle" data-toggle="dropdown" role="button" aria-haspopup="true"
                       aria-expanded="false">显示 <span class="caret"></span></a>
                    <ul class="dropdown-menu">
                        <li><a href="#" class="hide-xu" title="切换序言是否隐藏">隐藏序言</a></li>
                        <li><a href="#" id="show-notes" title="切换是否显示全部注解">注解</a></li>
                        <li role="separator" class="divider"></li>
                        <li><a href="#" id="enlarge-font" title="增加正文字号">增加字号</a></li>
                        <li><a href="#" id="reduce-font" title="减少正文字号">减少字号</a></li>
                        <li role="separator" class="divider"></li>
                        <li><a href="#" id="show-left" title="只显示左文、第1栏">左文</a></li>
                        <li><a href="#" id="show-right" title="只显示右文、第2栏">右文</a></li>
                        <li><a href="#" id="show-both" title="左右对照显示">对照</a></li>
                        <li role="separator" class="divider"></li>
                        <li><a href="#" id="show-hide-txt" title="切换是否显示默认隐藏的文本">隐藏字</a></li>
                        <li><a href="#" id="show-line-no" title="切换是否显示行号">行号</a></li>
                        <li><a href="#" id="show-box" title="显隐段落和span框，用于调试科判分布">段框</a></li>
                        <li><a href="#" id="to-table" title="转为多列表格以便复制到Word文档">转为表格</a></li>
                    </ul>
                </li>
            </ul>

            <div class="btn-group toggle-column" role="group">
                <button type="button" class="btn btn-default btn-sm navbar-btn show-xu">序</button>
                <button type="button" class="btn btn-default btn-sm navbar-btn">1</button>
                <button type="button" class="btn btn-default btn-sm navbar-btn">2</button>
                <button type="button" class="btn btn-default btn-sm navbar-btn">3</button>
                <button type="button" class="btn btn-default btn-sm navbar-btn">4</button>
                <button type="button" class="btn btn-default btn-sm navbar-btn">5</button>
                <button type="button" class="btn btn-default btn-sm navbar-btn">6</button>
                <button type="button" class="btn btn-default btn-sm navbar-btn">7</button>
                <button type="button" class="btn btn-default btn-sm navbar-btn">全</button>
            </div>
            <div class="btn-group" role="group">
                <button type="button" class="btn btn-default btn-sm navbar-btn" title="增加正文字号" onclick="enlargeFont()">+</button>
                <button type="button" class="btn btn-default btn-sm navbar-btn" title="减少正文字号" onclick="reduceFont()">-</button>
            </div>
        </div>
    </div>
</nav>
<div class="phone-bar">
    <div class="btn-group toggle-column" role="group">
        <button type="button" class="btn btn-default btn-sm show-xu">序</button>
        <button type="button" class="btn btn-default btn-sm">1</button>
        <button type="button" class="btn btn-default btn-sm">2</button>
        <button type="button" class="btn btn-default btn-sm">3</button>
        <button type="button" class="btn btn-default btn-sm">4</button>
        <button type="button" class="btn btn-default btn-sm">5</button>
        <button type="button" class="btn btn-default btn-sm">6</button>
        <button type="button" class="btn btn-default btn-sm">7</button>
        <button type="button" class="btn btn-default btn-sm">全</button>
    </div>
    <div class="btn-group" role="group">
        <button type="button" class="btn btn-default btn-sm" title="增加正文字号" onclick="enlargeFont()">+</button>
        <button type="button" class="btn btn-default btn-sm" title="减少正文字号" onclick="reduceFont()">-</button>
    </div>
</div>

<div id="content" class="container-fluid ">
<div class="row">
	<div class="cell cell-0">
		<p id="p1" title="T0250 鳩摩羅什譯" class="juan">摩訶般若波羅蜜大明呪經<span class="cb-no">No. 250 [Nos. 251-255, 257]</span></p>
</div>
	<div class="cell cell-1">
		<p id="p16" class="juan" title="T0251 玄奘譯">般若波羅蜜多心經<span class="cb-no">No. 251 [Nos. 250, 252-255, 257]</span></p>
</div>
	<div class="cell cell-2">
		<p id="p26" title="T0252 法月譯" class="juan">普遍智藏般若波羅蜜多心經<span class="cb-no">No. 252 [Nos. 250, 251, 253-255, 257]</span></p>
</div>
	<div class="cell cell-3">
		<p id="p37" title="T0253 般若共利言等譯" class="juan">般若波羅蜜多心經<span class="cb-no">No. 253 [Nos. 250-252, 254, 255, 257]</span></p>
</div>
	<div class="cell cell-4">
		<p id="p49" title="T0254 智慧輪譯" class="juan">般若波羅蜜多心經<span class="cb-no">No. 254 [Nos. 250-253, 255, 257]</span></p>
</div>
	<div class="cell cell-5">
		<p id="p61" title="T0255 法成譯" class="juan">般若波羅蜜多心經<span class="doube-line-note">燉煌石室本</span><span class="cb-no">No. 255 [Nos. 250-254, 257]</span></p>
</div>
	<div class="cell cell-6">
		<p id="p73" title="T0257 施護譯" class="juan">佛說聖佛母般若波羅蜜多經<span class="cb-no">No. 257 [Nos. 250-255]</span></p>
</div>
</div>
<div class="row">
	<div class="cell cell-0">
		<p id="p2" class="byline">姚秦天竺三藏鳩摩羅什譯</p>
</div>
	<div class="cell cell-1">
		<p id="p17" class="byline">唐三藏法師玄奘譯</p>
</div>
	<div class="cell cell-2">
		<p id="p27" class="byline">摩竭提國三藏沙門法月重譯</p>
</div>
	<div class="cell cell-3">
		<p id="p38" class="byline">罽賓國三藏般若共利言等譯</p>
</div>
	<div class="cell cell-4">
		<p id="p50" class="byline">唐上都大興善寺三藏沙門智慧輪奉　詔譯</p>
</div>
	<div class="cell cell-5">
		<p id="p62" class="byline">國大德三藏法師沙門法成譯</p>
</div>
	<div class="cell cell-6">
		<p id="p74" class="byline">西天譯經三藏朝奉大夫試光祿卿傳法大師賜紫臣施護奉　詔譯</p>
</div>
</div>
<div class="row">
	<div class="cell cell-0"></div>
	<div class="cell cell-1"></div>
	<div class="cell cell-2">
		<p id="p28">如是我聞：</p>
</div>
	<div class="cell cell-3">
		<p id="p39">如是我聞：</p>
</div>
	<div class="cell cell-4">
		<p id="p51">如是我聞：</p>
</div>
	<div class="cell cell-5">
		<p id="p63">如是我聞：</p>
</div>
	<div class="cell cell-6">
		<p id="p75">如是我聞：</p>
</div>
</div>
<div class="row">
	<div class="cell cell-0"></div>
	<div class="cell cell-1"></div>
	<div class="cell cell-2">
		<p id="p29">一時佛在王舍大城靈鷲山中，與大比丘眾滿百千人，菩薩摩訶薩七萬七千人俱，其名曰觀世音菩薩、文殊師利菩薩、彌勒菩薩等，以為上首。皆得三昧總持，住不思議解脫。</p>
</div>
	<div class="cell cell-3">
		<p id="p40">一時佛在王舍城耆闍崛山中，與大比丘眾及菩薩眾俱。</p>
</div>
	<div class="cell cell-4">
		<p id="p52">一時薄誐梵住王舍城鷲峯山中，與大苾蒭眾及大菩薩眾俱。</p>
</div>
	<div class="cell cell-5">
		<p id="p64">一時薄伽梵住王舍城鷲峯山中，與大苾蒭眾及諸菩薩摩訶薩俱。</p>
</div>
	<div class="cell cell-6">
		<p id="p76">一時，世尊在王舍城鷲峯山中，與大苾芻眾千二百五十人俱，并諸菩薩摩訶薩眾而共圍繞。</p>
</div>
</div>
<div class="row">
	<div class="cell cell-0"></div>
	<div class="cell cell-1"></div>
	<div class="cell cell-2">
		<p id="p30">爾時觀自在菩薩摩訶薩在彼敷坐，於其眾中即從座起，詣世尊所。面向合掌，曲躬恭敬，瞻仰尊顏而白佛言：「世尊！我欲於此會中，說諸菩薩普遍智藏般若波羅蜜多心。唯願世尊聽我所說，為諸菩薩宣祕法要。」</p>
		<p id="p30a">爾時，世尊以妙梵音告觀自在菩薩摩訶薩言：「善哉，善哉！具大悲者。聽汝所說，與諸眾生作大光明。」</p>
</div>
	<div class="cell cell-3">
		<p id="p40a">時佛世尊即入三昧，名廣大甚深。</p>
</div>
	<div class="cell cell-4">
		<p id="p52a">爾時，世尊入三摩地，名廣大甚深照見。</p>
</div>
	<div class="cell cell-5">
		<p id="p64b">爾時，世尊等入甚深明了三摩地法之異門。</p>
</div>
	<div class="cell cell-6">
		<p id="p77">爾時，世尊即入甚深光明宣說正法三摩地。</p>
</div>
</div>
<div class="row">
	<div class="cell cell-0">
		<p id="p3">觀世音菩薩行深般若波羅蜜時，照見五陰空，度一切苦厄。</p>
</div>
	<div class="cell cell-1">
		<p id="p18">觀自在菩薩行深般若波羅蜜多時，照見五蘊皆空，度一切苦厄。</p>
</div>
	<div class="cell cell-2">
		<p id="p31">於是觀自在菩薩摩訶薩蒙佛聽許，佛所護念，入於慧光三昧正受。入此定已，以三昧力行深般若波羅蜜多時，照見五蘊自性皆空。</p>
</div>
	<div class="cell cell-3">
		<p id="p41">爾時眾中有菩薩摩訶薩，名觀自在，行深般若波羅蜜多時，照見五蘊皆空，離諸苦厄。</p>
</div>
	<div class="cell cell-4">
		<p id="p52b">時眾中有一菩薩摩訶薩，名觀世音自在。行甚深般若波羅蜜多行時，照見五蘊自性皆空。</p>
</div>
	<div class="cell cell-5">
		<p id="p64a">復於爾時，觀自在菩薩摩訶薩行深般若波羅蜜多時，觀察照見五蘊體性悉皆是空。</p>
</div>
	<div class="cell cell-6">
		<p id="p77a">時，觀自在菩薩摩訶薩在佛會中，而此菩薩摩訶薩已能修行甚深般若波羅蜜多，觀見五蘊自性皆空。</p>
</div>
</div>
<div class="row">
	<div class="cell cell-0"></div>
	<div class="cell cell-1"></div>
	<div class="cell cell-2">
		<p id="p31a">彼了知五蘊自性皆空，從彼三昧安詳而起。即告慧命舍利弗言：「善男子！菩薩有般若波羅蜜多心，名普遍智藏。汝今諦聽，善思念之。吾當為汝分別解說。」作是語已。慧命舍利弗白觀自在菩薩摩訶薩言：「唯，大淨者！願為說之。今正是時。」</p>
</div>
	<div class="cell cell-3">
		<p id="p41a">即時舍利弗承佛威力，合掌恭敬白觀自在菩薩摩訶薩言：「善男子！若有欲學甚深般若波羅蜜多行者，云何修行？」如是問已。</p>
</div>
	<div class="cell cell-4">
		<p id="p53">即時具壽舍利子，承佛威神，合掌恭敬，白觀世音自在菩薩摩訶薩言：「聖者！若有欲學甚深般若波羅蜜多行，云何修行？」如是問已。</p>
</div>
	<div class="cell cell-5">
		<p id="p65">時，具壽舍利子，承佛威力，白聖者觀自在菩薩摩訶薩曰：「若善男子欲修行甚深般若波羅蜜多者，復當云何修學？」作是語已。</p>
</div>
	<div class="cell cell-6">
		<p id="p78">爾時，尊者舍利子承佛威神，前白觀自在菩薩摩訶薩言：「若善男子、善女人，於此甚深般若波羅蜜多法門，樂欲修學者，當云何學？」</p>
</div>
</div>
<div class="row">
	<div class="cell cell-0">
		<p id="p4">「舍利弗！色空故無惱壞相，受空故無受相，想空故無知相，行空故無作相，識空故無覺相。何以故？舍利弗！非色異空，非空異色。色即是空，空即是色。受、想、行、識亦如是。</p>
</div>
	<div class="cell cell-1">
		<p id="p19">「舍利子！色不異空，空不異色，色即是空，空即是色；受、想、行、識，亦復如是。</p>
</div>
	<div class="cell cell-2">
		<p id="p32">於斯告舍利弗：「諸菩薩摩訶薩應如是學。色性是空，空性是色。色不異空，空不異色。色即是空，空即是色。受、想、行、識亦復如是。識性是空，空性是識。識不異空，空不異識。識即是空，空即是識。</p>
</div>
	<div class="cell cell-3">
		<p id="p42">爾時觀自在菩薩摩訶薩告具壽舍利弗言：「舍利子！若善男子、善女人行甚深般若波羅蜜多行時，應觀五蘊性空。舍利子！色不異空，空不異色。色即是空，空即是色。受、想、行、識亦復如是。</p>
</div>
	<div class="cell cell-4">
		<p id="p54">爾時，觀世音自在菩薩摩訶薩告具壽舍利子言：「舍利子！若有善男子、善女人，行甚深般若波羅蜜多行時，應照見五蘊自性皆空，離諸苦厄。舍利子！色空，空性見色。色不異空，空不異色。是色即空，是空即色。受、想、行、識亦復如是。</p>
</div>
	<div class="cell cell-5">
		<p id="p66">觀自在菩薩摩訶薩答具壽舍利子言：「若善男子及善女人，欲修行甚深般若波羅蜜多者，彼應如是觀察，五蘊體性皆空。色即是空，空即是色。色不異空，空不異色。如是受、想、行、識亦復皆空。</p>
</div>
	<div class="cell cell-6">
		<p id="p79">時，觀自在菩薩摩訶薩告尊者舍利子言：</p>
		<p id="p80">「汝今諦聽，為汝宣說。若善男子、善女人，樂欲修學此甚深般若波羅蜜多法門者，當觀五蘊自性皆空。何名五蘊自性空耶？所謂即色是空，即空是色；色無異於空，空無異於色。受、想、行、識，亦復如是。</p>
</div>
</div>
<div class="row">
	<div class="cell cell-0">
		<p id="p5">「舍利弗！是諸法空相，不生不滅，不垢不淨，不增不減。是空法，非過去、非未來、非現在。</p>
</div>
	<div class="cell cell-1">
		<p id="p20">「舍利子！是諸法空相，不生不滅，不垢不淨，不增不減。</p>
</div>
	<div class="cell cell-2">
		<p id="p32a">舍利子！是諸法空相，不生不滅、不垢不淨、不增不減。</p>
</div>
	<div class="cell cell-3">
		<p id="p42a">舍利子！是諸法空相，不生不滅、不垢不淨、不增不減。</p>
</div>
	<div class="cell cell-4">
		<p id="p54a">舍利子！是諸法性相空，不生不滅、不垢不淨、不減不增。</p>
</div>
	<div class="cell cell-5">
		<p id="p66a">是故舍利子！一切法空性無相，無生無滅，無垢離垢，無減無增。</p>
</div>
	<div class="cell cell-6">
		<p id="p81">「舍利子！此一切法如是空相，無所生無所滅，無垢染無清淨，無增長無損減。</p>
</div>
</div>
<div class="row">
	<div class="cell cell-0">
		<p id="p5a">是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界，無無明亦無無明盡，乃至無老死無老死盡，無苦、集、滅、道，無智亦無得。</p>
</div>
	<div class="cell cell-1">
		<p id="p20a">是故，空中無色，無受、想、行、識；無眼、耳、鼻、舌、身、意；無色、聲、香、味、觸、法；無眼界，乃至無意識界；無無明亦無無明盡，乃至無老死亦無老死盡；無苦、集、滅、道；無智，亦無得。</p>
</div>
	<div class="cell cell-2">
		<p id="p32b">是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界。無無明亦無無明盡，乃至無老死亦無老死盡。無苦、集、滅道，無智亦無得。</p>
</div>
	<div class="cell cell-3">
		<p id="p42b">是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界。無無明亦無無明盡，乃至無老死亦無老死盡。無苦、集、滅、道，無智亦無得。</p>
</div>
	<div class="cell cell-4">
		<p id="p54b">是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界。無無明亦無無明盡，乃至無老死盡。無苦、集、滅、道，無智證無得。</p>
</div>
	<div class="cell cell-5">
		<p id="p66b">舍利子！是故爾時空性之中，無色、無受、無想、無行亦無有識。無眼、無耳、無鼻、無舌、無身、無意。無色、無聲、無香、無味、無觸、無法。無眼界乃至無意識界。無無明亦無無明盡，乃至無老死亦無老死盡。無苦、集、滅、道，無智無得亦無不得。</p>
</div>
	<div class="cell cell-6">
		<p id="p81a">舍利子！是故，空中無色，無受、想、行、識；無眼、耳、鼻、舌、身、意；無色、聲、香、味、觸、法；無眼界無眼識界，乃至無意界無意識界；無無明無無明盡，乃至無老死亦無老死盡；無苦、集、滅、道；無智，無所得，亦無無得。</p>
</div>
</div>
<div class="row">
	<div class="cell cell-0">
		<p id="p6">「以無所得故，菩薩依般若波羅蜜故，心無罣礙。無罣礙故，無有恐怖，離一切顛倒夢想苦惱，究竟涅槃。三世諸佛依般若波羅蜜故，得阿耨多羅三藐三菩提。</p>
</div>
	<div class="cell cell-1">
		<p id="p21">「以無所得故，菩提薩埵依般若波羅蜜多故，心無罣礙；無罣礙故，無有恐怖，遠離顛倒夢想，究竟涅槃。三世諸佛依般若波羅蜜多故，得阿耨多羅三藐三菩提。</p>
</div>
	<div class="cell cell-2">
		<p id="p32c">以無所得故，菩提薩埵依般若波羅蜜多故，心無罣礙。無罣礙故，無有恐怖，遠離顛倒夢想，究竟涅槃。三世諸佛依般若波羅蜜多故，得阿耨多羅三藐三菩提。</p>
</div>
	<div class="cell cell-3">
		<p id="p42c">以無所得故，菩提薩埵依般若波羅蜜多故心無罣礙。無罣礙故，無有恐怖，遠離顛倒夢想，究竟涅槃。三世諸佛依般若波羅蜜多故，得阿耨多羅三藐三菩提。</p>
</div>
	<div class="cell cell-4">
		<p id="p54c">以無所得故，菩提薩埵依般若波羅蜜多住，心無障礙。心無障礙故，無有恐怖，遠離顛倒夢想，究竟寂然。三世諸佛依般若波羅蜜多故，得阿耨多羅三藐三菩提，現成正覺。</p>
</div>
	<div class="cell cell-5">
		<p id="p66c">是故舍利子！以無所得故，諸菩薩眾依止般若波羅蜜多，心無障礙，無有恐怖，超過顛倒，究竟涅槃。三世一切諸佛亦皆依般若波羅蜜多故，證得無上正等菩提。</p>
</div>
	<div class="cell cell-6">
		<p id="p82">「舍利子！由是無得故，菩薩摩訶薩依般若波羅蜜多相應行故，心無所著亦無罣礙；以無著無礙故，無有恐怖，遠離一切顛倒妄想，究竟圓寂。所有三世諸佛依此般若波羅蜜多故，得阿耨多羅三藐三菩提。</p>
</div>
</div>
<div class="row">
	<div class="cell cell-0">
		<p id="p7">「故知般若波羅蜜是大明呪、無上明呪、無等等明呪，能除一切苦，真實不虛。故說般若波羅蜜呪。」</p>
</div>
	<div class="cell cell-1">
		<p id="p22">「故知般若波羅蜜多是大神咒、是大明咒、是無上咒、是無等等咒，能除一切苦，真實不虛，故說般若波羅蜜多咒。」</p>
</div>
	<div class="cell cell-2">
		<p id="p32d">故知般若波羅蜜多是大神呪、是大明呪、是無上呪、是無等等呪，能除一切苦，真實不虛。故說般若波羅蜜多呪。」</p>
</div>
	<div class="cell cell-3">
		<p id="p42d">故知般若波羅蜜多是大神呪、是大明呪、是無上呪、是無等等呪，能除一切苦，真實不虛。故說般若波羅蜜多呪。」</p>
</div>
	<div class="cell cell-4">
		<p id="p54d">故知般若波羅蜜多是大真言、是大明真言、是無上真言、是無等等真言，能除一切苦，真實不虛。故說般若波羅蜜多真言。」</p>
</div>
	<div class="cell cell-5">
		<p id="p66d">舍利子！是故當知般若波羅蜜多大密咒者，是大明咒，是無上咒，是無等等咒。能除一切諸苦之咒，真實無倒。故知般若波羅蜜多是祕密咒。」</p>
</div>
	<div class="cell cell-6">
		<p id="p83">「是故，應知般若波羅蜜多是廣大明、是無上明、是無等等明，而能息除一切苦惱，是即真實無虛妄法，諸修學者當如是學。</p>
</div>
</div>
<div class="row">
	<div class="cell cell-0">
		<p id="p8">即說呪曰：</p>
</div>
	<div class="cell cell-1">
		<p id="p23">即說咒曰：</p>
</div>
	<div class="cell cell-2">
		<p id="p33">即說呪曰：</p>
</div>
	<div class="cell cell-3">
		<p id="p43">即說呪曰：</p>
</div>
	<div class="cell cell-4">
		<p id="p55">即說真言：</p>
</div>
	<div class="cell cell-5">
		<p id="p67">即說般若波羅蜜多咒曰：</p>
</div>
	<div class="cell cell-6">
		<p id="p83a">我今宣說般若波羅蜜多大明曰：</p>
</div>
</div>
<div class="row">
	<div class="cell cell-0">
		<p id="p9" class="dharani">「竭帝　竭帝　波羅竭帝　波羅僧竭帝　菩提　僧莎呵」</p>
</div>
	<div class="cell cell-1">
		<p id="p24" class="dharani">「揭帝　揭帝　般羅揭帝　般羅僧揭帝　菩提　僧莎訶」</p>
</div>
	<div class="cell cell-2">
		<p id="p34" class="dharani">「揭諦　揭諦　波羅揭諦　波羅僧揭諦　菩提　莎婆訶」</p>
</div>
	<div class="cell cell-3">
		<p id="p44" class="dharani">「<span class="gaiji" data-gid="CB00754">櫱</span>諦　<span class="gaiji" data-gid="CB00754">櫱</span>諦　波羅<span class="gaiji" data-gid="CB00754">櫱</span>諦　波羅僧<span class="gaiji" data-gid="CB00754">櫱</span>諦　菩提　娑<span class="doube-line-note">蘇紇反</span>婆訶</p>
</div>
	<div class="cell cell-4">
		<p id="p56" class="dharani">「唵<span class="doube-line-note">引</span>　誐帝　誐帝　播<span class="doube-line-note">引</span>囉誐帝　播<span class="doube-line-note">引</span>囉散誐帝　冒<span class="doube-line-note">引</span>地　娑縛<span class="doube-line-note">二合</span>賀<span class="doube-line-note">引</span></p>
</div>
	<div class="cell cell-5">
		<p id="p68" class="dharani">「峩帝　峩帝　波囉峩帝　波囉僧峩帝　菩提　莎訶</p>
</div>
	<div class="cell cell-6">
		<p id="p84" class="dharani">「怛<span class="gaiji" data-gid="CB00853">轧</span><span class="doube-line-note">切身</span>他<span class="doube-line-note">引</span><span class="doube-line-note">一句</span>　唵<span class="doube-line-note">引</span>　誐帝<span class="doube-line-note">引</span>　誐帝<span class="doube-line-note">引引</span><span class="doube-line-note">二</span>　播<span class="doube-line-note">引</span>囉誐帝<span class="doube-line-note">引</span><span class="doube-line-note">三</span>　播<span class="doube-line-note">引</span>囉僧誐帝<span class="doube-line-note">引</span><span class="doube-line-note">四</span>　<span class="gaiji" data-gid="CB00155">冐</span>提　莎<span class="doube-line-note">引</span>賀<span class="doube-line-note">引</span><span class="doube-line-note">五</span></p>
</div>
</div>
<div class="row">
	<div class="cell cell-0"></div>
	<div class="cell cell-1"></div>
	<div class="cell cell-2"></div>
	<div class="cell cell-3">
		<p id="p45">「如是，舍利弗！諸菩薩摩訶薩於甚深般若波羅蜜多行，應如是行。」如是說已。</p>
</div>
	<div class="cell cell-4">
		<p id="p57">「如是，舍利子！諸菩薩摩訶薩，於甚深般若波羅蜜多行，應如是學。」</p>
</div>
	<div class="cell cell-5">
		<p id="p69">「舍利子！菩薩摩訶薩應如是修學甚深般若波羅蜜多。」</p>
</div>
	<div class="cell cell-6">
		<p id="p85">「舍利子！諸菩薩摩訶薩，若能誦是般若波羅蜜多明句，是即修學甚深般若波羅蜜多。」</p>
</div>
</div>
<div class="row">
	<div class="cell cell-0"></div>
	<div class="cell cell-1"></div>
	<div class="cell cell-2"></div>
	<div class="cell cell-3">
		<p id="p46">即時，世尊從廣大甚深三摩地起，讚觀自在菩薩摩訶薩言：「善哉，善哉！善男子！如是，如是！如汝所說。甚深般若波羅蜜多行，應如是行。如是行時，一切如來皆悉隨喜。」</p>
</div>
	<div class="cell cell-4">
		<p id="p58">爾時，世尊從三摩地安祥而起，讚觀世音自在菩薩摩訶薩言：「善哉，善哉！善男子！如是，如是！如汝所說。甚深般若波羅蜜多行，應如是行。如是行時，一切如來悉皆隨喜。」</p>
</div>
	<div class="cell cell-5">
		<p id="p70">爾時，世尊從彼定起，告聖者觀自在菩薩摩訶薩曰：「善哉，善哉！善男子！如是，如是！如汝所說。彼當如是修學般若波羅蜜多。一切如來亦當隨喜。」</p>
</div>
	<div class="cell cell-6">
		<p id="p86">爾時，世尊從三摩地安詳而起，讚觀自在菩薩摩訶薩言：「善哉，善哉！善男子！如汝所說，如是，如是！般若波羅蜜多當如是學，是即真實最上究竟，一切如來亦皆隨喜。」</p>
</div>
</div>
<div class="row">
	<div class="cell cell-0"></div>
	<div class="cell cell-1"></div>
	<div class="cell cell-2">
		<p id="p35">佛說是經已，諸比丘及菩薩眾，一切世間天、人、阿脩羅、乾闥婆等，聞佛所說，皆大歡喜，信受奉行。</p>
</div>
	<div class="cell cell-3">
		<p id="p47">爾時世尊說是語已，具壽舍利弗大喜充遍，觀自在菩薩摩訶薩亦大歡喜。時彼眾會天、人、阿修羅、乾闥婆等，聞佛所說，皆大歡喜，信受奉行。</p>
</div>
	<div class="cell cell-4">
		<p id="p59">爾時世尊如是說已，具壽舍利子，觀世音自在菩薩，及彼眾會一切世間天、人、阿蘇囉、巘䭾嚩等，聞佛所說，皆大歡喜，信受奉行。</p>
</div>
	<div class="cell cell-5">
		<p id="p71">時薄伽梵說是語已。具壽舍利子，聖者觀自在菩薩摩訶薩，一切世間天、人、阿蘇羅、乾闥婆等，聞佛所說，皆大歡喜，信受奉行。</p>
</div>
	<div class="cell cell-6">
		<p id="p87">佛說此經已，觀自在菩薩摩訶薩并諸苾芻，乃至世間天、人、阿修羅、乾闥婆等一切大眾，聞佛所說，皆大歡喜，信受奉行。</p>
</div>
</div>
<div class="row">
	<div class="cell cell-0">
		<p id="p10" class="juan juan-end">摩訶般若波羅蜜大明呪經</p>
</div>
	<div class="cell cell-1">
		<p id="p25" class="juan juan-end">般若波羅蜜多心經</p>
</div>
	<div class="cell cell-2">
		<p id="p36" class="juan juan-end">普遍智藏般若波羅蜜多心經</p>
</div>
	<div class="cell cell-3">
		<p id="p48" class="juan juan-end">般若波羅蜜多心經</p>
</div>
	<div class="cell cell-4">
		<p id="p60" class="juan juan-end">般若波羅蜜多心經</p>
</div>
	<div class="cell cell-5">
		<p id="p72" class="juan juan-end">般若波羅蜜多心經</p>
</div>
	<div class="cell cell-6">
		<p id="p88" class="juan juan-end">佛說聖佛母般若波羅蜜多經</p>
</div>
</div>
</div>

<script src="assets/js/jquery.min.js"></script>
<script src="assets/bootstrap/js/bootstrap.min.js"></script>
<script src="assets/reader.js?v=202"></script>

<script>
    toggleXu();
</script>
</body>
</html>