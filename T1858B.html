<!DOCTYPE html>
<html lang=zh-CN>
<head>
  <meta charset="UTF-8">
  <title>不真空論</title>
  <meta name="keywords" content="不真空論,肇論,T1858"/>
  <meta name="description" content="不真空論"/>
  <meta name="viewport" content="width=device-width, initial-scale=1.0">
  <link rel="icon" href="assets/img/favicon.ico"/>
  <link rel="stylesheet" href="assets/bootstrap/css/bootstrap.min.css"/>
  <link href="assets/cb.css?v=713" rel="stylesheet"/>
  <link href="assets/note.css?v=713" rel="stylesheet"/>
  <link href="assets/theme.css?v=713" rel="stylesheet"/>
  <style>
      .phone-bar {
          text-align: center;
          margin-bottom: 10px;
      }

      @media (min-width: 768px) {
          .phone-bar {
              display: none;
          }
      }
  </style>
</head>
<body>
<nav class="navbar navbar-default navbar-fixed-top">
  <div class="container">
    <!-- Brand and toggle get grouped for better mobile display -->
    <div class="navbar-header">
      <button type="button" class="navbar-toggle collapsed" data-toggle="collapse"
              data-target="#bs-example-navbar-collapse-1" aria-expanded="false">
        <span class="sr-only">Toggle navigation</span>
        <span class="icon-bar"></span>
        <span class="icon-bar"></span>
        <span class="icon-bar"></span>
      </button>
      <a class="navbar-brand" href="index.html">原典</a>
    </div>
    <!-- Collect the nav links, forms, and other content for toggling -->
    <div class="collapse navbar-collapse" id="bs-example-navbar-collapse-1">
      <ul class="nav navbar-nav">
        <li class="dropdown">
          <a href="javascript:" class="dropdown-toggle" data-toggle="dropdown" role="button" aria-haspopup="true"
             aria-expanded="false"><b>不真空論</b> <span class="caret"></span></a>
          <ul class="dropdown-menu">
            <li><a href="T1858Z.html">宗本義</a></li>
            <li><a href="T1858A.html">物不遷論</a></li>
            <li class="active"><a href="javascript:">不真空論</a></li>
            <li><a href="T1858C.html">般若無知論</a></li>
          </ul>
        </li>
        <li class="dropdown">
          <a href="javascript:" class="dropdown-toggle" data-toggle="dropdown" role="button" aria-haspopup="true"
             aria-expanded="false">显示 <span class="caret"></span></a>
          <ul class="dropdown-menu">
            <li><a href="javascript:" class="hide-xu" title="切换序言是否隐藏">隐藏序言</a></li>
            <li><a href="javascript:" id="hide-navbar" title="切换是否隐藏顶部导航栏">导航栏</a></li>
            <li role="separator" class="divider"></li>
            <li><a href="javascript:" id="enlarge-font" title="增加正文字号">增加字号</a></li>
            <li><a href="javascript:" id="reduce-font" title="减少正文字号">减少字号</a></li>
            <li><a href="javascript:" id="reset-font-size" title="恢复默认的正文字号">重置字号</a></li>
            <li role="separator" class="divider"></li>
            <li><a href="javascript:" id="theme-warm" title="切换为浅色外观、护眼色">护眼色</a></li>
            <li><a href="javascript:" id="theme-dark" title="切换为深色外观">深色外观</a></li>
            <li role="separator" class="divider"></li>
            <li><a href="javascript:" id="show-line-no" title="切换是否显示行号">行号</a></li>
          </ul>
        </li>
        <li class="dropdown">
          <a href="javascript:" class="dropdown-toggle" data-toggle="dropdown" role="button" aria-haspopup="true"
             aria-expanded="false">注解 <span class="caret"></span></a>
          <ul class="dropdown-menu">
            <li><a href="javascript:" id="show-notes" title="切换是否显示全部注解">全部注解</a></li>
            <li role="separator" class="divider"></li>
            <li><a href="javascript:" id="hide-tag" title="切换是否隐藏注解标记">隐藏标记</a></li>
          </ul>
        </li>
      </ul>
      <div class="btn-group" role="group">
        <button type="button" class="btn btn-default btn-sm navbar-btn" title="增加正文字号" onclick="enlargeFont()">+
        </button>
        <button type="button" class="btn btn-default btn-sm navbar-btn" title="减少正文字号" onclick="reduceFont()">-</button>
      </div>
    </div>
  </div>
</nav>
<div class="phone-bar no-print">
  <div class="btn-group" role="group">
    <button type="button" class="btn btn-default btn-sm" title="增加正文字号" onclick="enlargeFont()">+</button>
    <button type="button" class="btn btn-default btn-sm" title="减少正文字号" onclick="reduceFont()">-</button>
  </div>
</div>

<div id="content" class="container-fluid  original">
<div id="body0">
	<p id="p14" data-head-level="2" class="head"><note data-nid="1"><note data-nid="344">不真空論第二</note></note><sup class="note-tag" data-tag="[憨]" data-nid="1"></sup><sup class="note-tag" data-tag="[遵]" data-nid="344"></sup></p>
	<p id="p15"><note data-nid="2"><note data-nid="77"><note data-nid="345">夫至虛</note><note data-nid="346"><sup class="note-tag" data-tag="[遵]" data-nid="345"></sup>無生</note><note data-nid="347"><sup class="note-tag" data-tag="[遵]" data-nid="346"></sup>者</note><sup class="note-tag" data-tag="[遵]" data-nid="347"></sup>，<note data-nid="348">蓋是般若玄鑑之妙趣</note><sup class="note-tag" data-tag="[遵]" data-nid="348"></sup>，<note data-nid="349">有物之宗極者也。</note></note><note data-nid="350"><note data-nid="77"><sup class="note-tag" data-tag="[遵]" data-nid="349"></sup></note><sup class="note-tag" data-tag="[康]" data-nid="77"></sup><note data-nid="78">自非聖明特達，何能契神於有無之間哉？</note></note><note data-nid="351"><sup class="note-tag" data-tag="[遵]" data-nid="350"></sup><sup class="note-tag" data-tag="[康]" data-nid="78"></sup><note data-nid="79">是以</note></note><note data-nid="352"><sup class="note-tag" data-tag="[遵]" data-nid="351"></sup><note data-nid="79">至人</note></note><note data-nid="353"><sup class="note-tag" data-tag="[遵]" data-nid="352"></sup><note data-nid="79">通神心於無窮，窮所不能滯；</note></note><note data-nid="354"><sup class="note-tag" data-tag="[遵]" data-nid="353"></sup><note data-nid="120"><sup class="note-tag" data-tag="[康]" data-nid="79"></sup>極耳目於視聽，聲色所不能制者</note></note><sup class="note-tag" data-tag="[遵]" data-nid="354"></sup><sup class="note-tag" data-tag="[康]" data-nid="120"></sup>，<note data-nid="119"><note data-nid="355">豈不以其即萬物之自虛，故物不能累其神明者也。</note></note></note><note data-nid="356"><note data-nid="2"><sup class="note-tag" data-tag="[康]" data-nid="119"></sup><sup class="note-tag" data-tag="[遵]" data-nid="355"></sup></note><sup class="note-tag" data-tag="[憨]" data-nid="2"></sup><note data-nid="3"><note data-nid="118">是以聖人</note></note></note><note data-nid="357"><sup class="note-tag" data-tag="[遵]" data-nid="356"></sup><note data-nid="3"><note data-nid="118">乘真心而理順，則無滯而不通；</note></note></note><note data-nid="358"><sup class="note-tag" data-tag="[遵]" data-nid="357"></sup><note data-nid="3"><sup class="note-tag" data-tag="[康]" data-nid="118"></sup><note data-nid="117">審一氣以觀化，故所遇而順適。</note></note></note><sup class="note-tag" data-tag="[遵]" data-nid="358"></sup><note data-nid="3"><sup class="note-tag" data-tag="[康]" data-nid="117"></sup><note data-nid="116"><note data-nid="359">無滯而不通，故能混雜致湻；</note></note><note data-nid="360"><sup class="note-tag" data-tag="[康]" data-nid="116"></sup><sup class="note-tag" data-tag="[遵]" data-nid="359"></sup><note data-nid="115">所遇而順適，故則觸物而一。</note></note><note data-nid="361"><sup class="note-tag" data-tag="[遵]" data-nid="360"></sup><sup class="note-tag" data-tag="[康]" data-nid="115"></sup><note data-nid="114">如此，則</note></note><note data-nid="362"><sup class="note-tag" data-tag="[遵]" data-nid="361"></sup><note data-nid="114">萬象雖殊而不能自異。</note></note><sup class="note-tag" data-tag="[遵]" data-nid="362"></sup><sup class="note-tag" data-tag="[康]" data-nid="114"></sup><note data-nid="113"><note data-nid="363">不能自異，故知象非真象。</note><sup class="note-tag" data-tag="[遵]" data-nid="363"></sup><note data-nid="364">象非真象故，則雖象而非象。</note><sup class="note-tag" data-tag="[遵]" data-nid="364"></sup></note><sup class="note-tag" data-tag="[康]" data-nid="113"></sup></note><sup class="note-tag" data-tag="[憨]" data-nid="3"></sup></p>
	<p id="p15a"><note data-nid="3"><note data-nid="112"><note data-nid="365">然則物我同根</note><sup class="note-tag" data-tag="[遵]" data-nid="365"></sup>、<note data-nid="366">是非一氣</note><sup class="note-tag" data-tag="[遵]" data-nid="366"></sup>，</note><sup class="note-tag" data-tag="[康]" data-nid="112"></sup><note data-nid="111"><note data-nid="367">潛微幽隱，殆非群情之所盡，</note></note><note data-nid="368"><sup class="note-tag" data-tag="[康]" data-nid="111"></sup><sup class="note-tag" data-tag="[遵]" data-nid="367"></sup><note data-nid="80">故頃爾談論</note></note><sup class="note-tag" data-tag="[遵]" data-nid="368"></sup><note data-nid="80">，<note data-nid="369">至於虛宗，每有不同。</note></note><note data-nid="370"><note data-nid="80"><sup class="note-tag" data-tag="[遵]" data-nid="369"></sup></note><sup class="note-tag" data-tag="[康]" data-nid="80"></sup><note data-nid="136">夫以不同而適同，有何物而可同哉？</note></note><note data-nid="371"><sup class="note-tag" data-tag="[遵]" data-nid="370"></sup><sup class="note-tag" data-tag="[康]" data-nid="136"></sup><note data-nid="135">故眾論競作而性莫同焉。</note></note></note><note data-nid="372"><note data-nid="3"><sup class="note-tag" data-tag="[遵]" data-nid="371"></sup><sup class="note-tag" data-tag="[康]" data-nid="135"></sup></note><sup class="note-tag" data-tag="[憨]" data-nid="3"></sup><note data-nid="4"><note data-nid="134">何則？</note></note></note><note data-nid="373"><sup class="note-tag" data-tag="[遵]" data-nid="372"></sup><note data-nid="4"><note data-nid="134">心無者</note></note></note><sup class="note-tag" data-tag="[遵]" data-nid="373"></sup><note data-nid="4"><note data-nid="134">，</note><sup class="note-tag" data-tag="[康]" data-nid="134"></sup><note data-nid="133"><note data-nid="374">無心於萬物，萬物未嘗無。</note></note><sup class="note-tag" data-tag="[康]" data-nid="133"></sup><sup class="note-tag" data-tag="[遵]" data-nid="374"></sup><note data-nid="132"><note data-nid="375">此得在於神靜，失在於物虛。</note></note></note><note data-nid="376"><note data-nid="4"><sup class="note-tag" data-tag="[康]" data-nid="132"></sup><sup class="note-tag" data-tag="[遵]" data-nid="375"></sup></note><sup class="note-tag" data-tag="[憨]" data-nid="4"></sup><note data-nid="5"><note data-nid="81">即色者</note></note></note><sup class="note-tag" data-tag="[遵]" data-nid="376"></sup><note data-nid="5"><note data-nid="81">，<note data-nid="377">明色不自色，故雖色而非色也。</note></note><note data-nid="378"><note data-nid="81"><sup class="note-tag" data-tag="[遵]" data-nid="377"></sup></note><sup class="note-tag" data-tag="[康]" data-nid="81"></sup><note data-nid="131">夫言色者</note></note><sup class="note-tag" data-tag="[遵]" data-nid="378"></sup><note data-nid="131">，<note data-nid="379">但當色即色</note><sup class="note-tag" data-tag="[遵]" data-nid="379"></sup>，<note data-nid="380">豈待色色而後為色哉？</note></note><note data-nid="381"><note data-nid="131"><sup class="note-tag" data-tag="[遵]" data-nid="380"></sup></note><sup class="note-tag" data-tag="[康]" data-nid="131"></sup><note data-nid="129">此直語色不自色，未領色之非色也。</note></note></note><note data-nid="382"><note data-nid="5"><sup class="note-tag" data-tag="[遵]" data-nid="381"></sup><sup class="note-tag" data-tag="[康]" data-nid="129"></sup></note><sup class="note-tag" data-tag="[憨]" data-nid="5"></sup><note data-nid="6"><note data-nid="82">本無者</note></note></note><sup class="note-tag" data-tag="[遵]" data-nid="382"></sup><note data-nid="6"><note data-nid="82">，<note data-nid="383">情尚於無，多觸言以賓無。</note><sup class="note-tag" data-tag="[遵]" data-nid="383"></sup></note><sup class="note-tag" data-tag="[康]" data-nid="82"></sup><note data-nid="128"><note data-nid="384">故非有，有即無；非無，無亦無。</note></note><note data-nid="385"><sup class="note-tag" data-tag="[遵]" data-nid="384"></sup><note data-nid="127"><sup class="note-tag" data-tag="[康]" data-nid="128"></sup>尋夫立文之本旨者</note></note><sup class="note-tag" data-tag="[遵]" data-nid="385"></sup><sup class="note-tag" data-tag="[康]" data-nid="127"></sup>，<note data-nid="386"><note data-nid="126">直以非有非真有</note></note><sup class="note-tag" data-tag="[遵]" data-nid="386"></sup><note data-nid="126">，<note data-nid="387">非無非真無耳。</note></note><note data-nid="388"><note data-nid="126"><sup class="note-tag" data-tag="[遵]" data-nid="387"></sup></note><sup class="note-tag" data-tag="[康]" data-nid="126"></sup><note data-nid="125">何必非有無此有，非無無彼無？</note></note><sup class="note-tag" data-tag="[遵]" data-nid="388"></sup><sup class="note-tag" data-tag="[康]" data-nid="125"></sup><note data-nid="389"><note data-nid="124">此直好無之談，</note><sup class="note-tag" data-tag="[康]" data-nid="124"></sup><note data-nid="123">豈謂順通事實，</note></note><note data-nid="390"><sup class="note-tag" data-tag="[遵]" data-nid="389"></sup><note data-nid="123">即物之情哉！</note></note></note><note data-nid="391"><note data-nid="6"><sup class="note-tag" data-tag="[遵]" data-nid="390"></sup><sup class="note-tag" data-tag="[康]" data-nid="123"></sup></note><sup class="note-tag" data-tag="[憨]" data-nid="6"></sup><note data-nid="7"><note data-nid="83">夫以物物於物，則所物而可物；</note></note></note><sup class="note-tag" data-tag="[遵]" data-nid="391"></sup><note data-nid="7"><note data-nid="83"><note data-nid="392">以物物非物，故雖物而非物。</note><note data-nid="393"><sup class="note-tag" data-tag="[遵]" data-nid="392"></sup>是以物不即名而就實</note><sup class="note-tag" data-tag="[遵]" data-nid="393"></sup>，<note data-nid="394">名不即物而履真。</note></note></note><note data-nid="395"><note data-nid="7"><note data-nid="83"><sup class="note-tag" data-tag="[遵]" data-nid="394"></sup></note></note><sup class="note-tag" data-tag="[康]" data-nid="83"></sup><note data-nid="8"><sup class="note-tag" data-tag="[憨]" data-nid="7"></sup><note data-nid="122">然則真諦獨靜於名教之外</note></note></note><sup class="note-tag" data-tag="[遵]" data-nid="395"></sup><note data-nid="8"><note data-nid="122">，</note><note data-nid="396"><sup class="note-tag" data-tag="[康]" data-nid="122"></sup><note data-nid="121">豈曰文言之能辨哉？</note></note><note data-nid="397"><sup class="note-tag" data-tag="[遵]" data-nid="396"></sup><note data-nid="121">然不能杜默</note></note><sup class="note-tag" data-tag="[遵]" data-nid="397"></sup><note data-nid="121">，</note><note data-nid="398"><note data-nid="121">聊復厝言以擬之。</note><sup class="note-tag" data-tag="[康]" data-nid="121"></sup>試論之曰：</note><sup class="note-tag" data-tag="[遵]" data-nid="398"></sup></note><sup class="note-tag" data-tag="[憨]" data-nid="8"></sup></p>
	<p id="p16"><note data-nid="84">《<note data-nid="399"><note data-nid="9">摩訶衍論》</note></note><note data-nid="400"><sup class="note-tag" data-tag="[遵]" data-nid="399"></sup><note data-nid="9">云：「諸法</note></note><note data-nid="401"><sup class="note-tag" data-tag="[遵]" data-nid="400"></sup><note data-nid="9">亦非有相，亦非無相。</note></note><sup class="note-tag" data-tag="[遵]" data-nid="401"></sup><note data-nid="9">」<note data-nid="402">《中論》云：「諸法不有不無者</note><sup class="note-tag" data-tag="[遵]" data-nid="402"></sup>，<note data-nid="403">第一真諦也。</note><sup class="note-tag" data-tag="[遵]" data-nid="403"></sup></note></note><sup class="note-tag" data-tag="[康]" data-nid="84"></sup><sup class="note-tag" data-tag="[憨]" data-nid="9"></sup>」<note data-nid="404"><note data-nid="10"><note data-nid="85">尋夫</note></note></note><sup class="note-tag" data-tag="[遵]" data-nid="404"></sup><note data-nid="10"><note data-nid="85"><note data-nid="405">不有不無者，</note></note><note data-nid="406"><sup class="note-tag" data-tag="[康]" data-nid="85"></sup><sup class="note-tag" data-tag="[遵]" data-nid="405"></sup>豈謂滌除萬物</note><sup class="note-tag" data-tag="[遵]" data-nid="406"></sup>、<note data-nid="407">杜塞視聽</note><sup class="note-tag" data-tag="[遵]" data-nid="407"></sup>，<note data-nid="408"><note data-nid="150">寂寥虛豁，</note><sup class="note-tag" data-tag="[康]" data-nid="150"></sup>然後為真諦者乎？</note></note><note data-nid="409"><note data-nid="10"><sup class="note-tag" data-tag="[遵]" data-nid="408"></sup></note><sup class="note-tag" data-tag="[憨]" data-nid="10"></sup><note data-nid="11"><note data-nid="149">誠以即物順通，故物莫之逆；</note></note></note><note data-nid="410"><sup class="note-tag" data-tag="[遵]" data-nid="409"></sup><note data-nid="11"><sup class="note-tag" data-tag="[康]" data-nid="149"></sup><note data-nid="148">即偽即真，故性莫之易。</note></note></note><sup class="note-tag" data-tag="[遵]" data-nid="410"></sup><note data-nid="11"><sup class="note-tag" data-tag="[康]" data-nid="148"></sup><note data-nid="147"><note data-nid="411">性莫之易，故雖無而有；</note></note><note data-nid="412"><sup class="note-tag" data-tag="[康]" data-nid="147"></sup><sup class="note-tag" data-tag="[遵]" data-nid="411"></sup><note data-nid="146">物莫之逆，故雖有而無。</note></note><sup class="note-tag" data-tag="[遵]" data-nid="412"></sup><sup class="note-tag" data-tag="[康]" data-nid="146"></sup><note data-nid="145"><note data-nid="413">雖有而無，所謂非有；</note><sup class="note-tag" data-tag="[遵]" data-nid="413"></sup><note data-nid="414">雖無而有，所謂非無。</note><sup class="note-tag" data-tag="[遵]" data-nid="414"></sup></note><sup class="note-tag" data-tag="[康]" data-nid="145"></sup><note data-nid="144"><note data-nid="415">如此，則非無物也，</note><sup class="note-tag" data-tag="[遵]" data-nid="415"></sup><note data-nid="416">物非真物。</note><sup class="note-tag" data-tag="[遵]" data-nid="416"></sup><note data-nid="417">物非真物，故於何而可物？</note></note></note><note data-nid="418"><note data-nid="11"><note data-nid="144"><sup class="note-tag" data-tag="[遵]" data-nid="417"></sup></note><sup class="note-tag" data-tag="[康]" data-nid="144"></sup></note><sup class="note-tag" data-tag="[憨]" data-nid="11"></sup><note data-nid="12"><note data-nid="86">故經云：「色之性空，非色敗空。</note></note></note><sup class="note-tag" data-tag="[遵]" data-nid="418"></sup><note data-nid="12"><note data-nid="86">」</note><note data-nid="419"><sup class="note-tag" data-tag="[康]" data-nid="86"></sup><note data-nid="142">以明夫聖人之於物也</note></note><sup class="note-tag" data-tag="[遵]" data-nid="419"></sup><note data-nid="142">，<note data-nid="420">即萬物之自虛，</note></note><note data-nid="421"><note data-nid="142"><sup class="note-tag" data-tag="[遵]" data-nid="420"></sup></note><sup class="note-tag" data-tag="[康]" data-nid="142"></sup><note data-nid="141">豈待宰割以求通哉！</note></note><sup class="note-tag" data-tag="[遵]" data-nid="421"></sup><sup class="note-tag" data-tag="[康]" data-nid="141"></sup></note><sup class="note-tag" data-tag="[憨]" data-nid="12"></sup></p>
	<p id="p16a"><note data-nid="13"><note data-nid="140"><note data-nid="422">是以寢疾有不真之談，</note><sup class="note-tag" data-tag="[遵]" data-nid="422"></sup><note data-nid="423">超日有即虛之稱；</note></note><note data-nid="424"><note data-nid="140"><sup class="note-tag" data-tag="[遵]" data-nid="423"></sup></note><sup class="note-tag" data-tag="[康]" data-nid="140"></sup><note data-nid="143">然則三藏殊文，統之者一也。</note></note></note><note data-nid="425"><note data-nid="13"><sup class="note-tag" data-tag="[遵]" data-nid="424"></sup><sup class="note-tag" data-tag="[康]" data-nid="143"></sup></note><note data-nid="14"><sup class="note-tag" data-tag="[憨]" data-nid="13"></sup>故《放光》云：「第一真諦，無成無得；</note></note><note data-nid="426"><sup class="note-tag" data-tag="[遵]" data-nid="425"></sup><note data-nid="14">世俗諦故，便有成有得。</note></note><sup class="note-tag" data-tag="[遵]" data-nid="426"></sup><sup class="note-tag" data-tag="[憨]" data-nid="14"></sup>」<note data-nid="427"><note data-nid="15"><note data-nid="139">夫有得即是無得之偽號</note></note></note><sup class="note-tag" data-tag="[遵]" data-nid="427"></sup><note data-nid="15"><note data-nid="139">，<note data-nid="428">無得即是有得之真名。</note><sup class="note-tag" data-tag="[遵]" data-nid="428"></sup></note></note><sup class="note-tag" data-tag="[憨]" data-nid="15"></sup><sup class="note-tag" data-tag="[康]" data-nid="139"></sup><note data-nid="138"><note data-nid="16"><note data-nid="429">真名故，雖真而非有；偽號故，雖偽而非無。</note></note><sup class="note-tag" data-tag="[憨]" data-nid="16"></sup><sup class="note-tag" data-tag="[遵]" data-nid="429"></sup><note data-nid="17"><note data-nid="430">是以言真未嘗有，言偽未嘗無。</note><note data-nid="431"><sup class="note-tag" data-tag="[遵]" data-nid="430"></sup>二言未始一</note><sup class="note-tag" data-tag="[遵]" data-nid="431"></sup>，<note data-nid="432">二理未始殊。</note><sup class="note-tag" data-tag="[遵]" data-nid="432"></sup></note></note><sup class="note-tag" data-tag="[康]" data-nid="138"></sup><note data-nid="17"><note data-nid="137"><note data-nid="433">故經云：「真諦、俗諦謂有異耶？答曰：無異也。」</note><sup class="note-tag" data-tag="[遵]" data-nid="433"></sup><note data-nid="434">此經直辯真諦以明非有，俗諦以明非無；</note><note data-nid="435"><sup class="note-tag" data-tag="[遵]" data-nid="434"></sup>豈以諦二而二於物哉？</note><sup class="note-tag" data-tag="[遵]" data-nid="435"></sup></note></note><sup class="note-tag" data-tag="[憨]" data-nid="17"></sup><sup class="note-tag" data-tag="[康]" data-nid="137"></sup></p>
	<p id="p16b"><note data-nid="87"><note data-nid="18"><note data-nid="436">然則萬物果有其所以不有，</note><note data-nid="437"><sup class="note-tag" data-tag="[遵]" data-nid="436"></sup>有其所以不無。</note></note><note data-nid="438"><note data-nid="18"><sup class="note-tag" data-tag="[遵]" data-nid="437"></sup></note><note data-nid="19"><sup class="note-tag" data-tag="[憨]" data-nid="18"></sup>有其所以不有，故雖有而非有；</note></note><sup class="note-tag" data-tag="[遵]" data-nid="438"></sup><note data-nid="19"><note data-nid="439">有其所以不無，故雖無而非無。</note></note><sup class="note-tag" data-tag="[憨]" data-nid="19"></sup><sup class="note-tag" data-tag="[遵]" data-nid="439"></sup><note data-nid="20"><note data-nid="440">雖無而非無，無者不絕虛；</note><note data-nid="441"><sup class="note-tag" data-tag="[遵]" data-nid="440"></sup>雖有而非有，有者非真有。</note><note data-nid="442"><sup class="note-tag" data-tag="[遵]" data-nid="441"></sup>若有不即真，無不夷跡</note><sup class="note-tag" data-tag="[遵]" data-nid="442"></sup>，<note data-nid="443">然則有無稱異，其致一也。</note></note></note><note data-nid="444"><note data-nid="87"><note data-nid="20"><sup class="note-tag" data-tag="[遵]" data-nid="443"></sup></note></note><sup class="note-tag" data-tag="[康]" data-nid="87"></sup><note data-nid="21"><sup class="note-tag" data-tag="[憨]" data-nid="20"></sup></note><note data-nid="88"><note data-nid="21">故童子歎曰：「說法不有亦不無，以因緣故諸法生。</note></note></note><sup class="note-tag" data-tag="[遵]" data-nid="444"></sup><note data-nid="88"><sup class="note-tag" data-tag="[憨]" data-nid="21"></sup>」《<note data-nid="445"><note data-nid="22">瓔珞經》云：「轉法輪者，亦非有轉，亦非無轉</note></note><sup class="note-tag" data-tag="[遵]" data-nid="445"></sup><note data-nid="22">，<note data-nid="446">是謂轉無所轉。</note><sup class="note-tag" data-tag="[遵]" data-nid="446"></sup>」<note data-nid="447">此乃眾經之微言也。</note><sup class="note-tag" data-tag="[遵]" data-nid="447"></sup></note></note><sup class="note-tag" data-tag="[康]" data-nid="88"></sup><note data-nid="23"><sup class="note-tag" data-tag="[憨]" data-nid="22"></sup></note><note data-nid="89"><note data-nid="23"><note data-nid="448">何者？謂物無耶，則邪見非惑；</note><sup class="note-tag" data-tag="[遵]" data-nid="448"></sup><note data-nid="449">謂物有耶，則常見為得。</note></note><note data-nid="450"><note data-nid="23"><sup class="note-tag" data-tag="[遵]" data-nid="449"></sup></note><sup class="note-tag" data-tag="[憨]" data-nid="23"></sup><note data-nid="24">以物非無，故邪見為惑；以物非有，故常見不得。</note></note><sup class="note-tag" data-tag="[遵]" data-nid="450"></sup></note><sup class="note-tag" data-tag="[康]" data-nid="89"></sup><sup class="note-tag" data-tag="[憨]" data-nid="24"></sup></p>
	<p id="p16c"><note data-nid="24"><note data-nid="451">然則非有非無者，信真諦之談也。</note></note><note data-nid="452"><sup class="note-tag" data-tag="[憨]" data-nid="24"></sup><sup class="note-tag" data-tag="[遵]" data-nid="451"></sup><note data-nid="25"><note data-nid="90">故《道行》云：「心</note></note></note><note data-nid="453"><sup class="note-tag" data-tag="[遵]" data-nid="452"></sup><note data-nid="25"><note data-nid="90">亦不有亦不無。</note></note></note><sup class="note-tag" data-tag="[遵]" data-nid="453"></sup><note data-nid="25"><note data-nid="90">」《<note data-nid="454">中觀》云：「物從因緣故不有，緣起故不無。</note><sup class="note-tag" data-tag="[遵]" data-nid="454"></sup>」<note data-nid="455">尋理，即其然矣。</note></note></note><note data-nid="456"><note data-nid="25"><note data-nid="90"><sup class="note-tag" data-tag="[遵]" data-nid="455"></sup></note></note><sup class="note-tag" data-tag="[憨]" data-nid="25"></sup><sup class="note-tag" data-tag="[康]" data-nid="90"></sup><note data-nid="26"><note data-nid="91">所以然者</note></note></note><sup class="note-tag" data-tag="[遵]" data-nid="456"></sup><note data-nid="26"><note data-nid="91">，<note data-nid="457">夫有若真有，有自常有，豈待緣而後有哉？</note><sup class="note-tag" data-tag="[遵]" data-nid="457"></sup><note data-nid="458">譬彼真無，無自常無，豈待緣而後無也！</note><sup class="note-tag" data-tag="[遵]" data-nid="458"></sup><note data-nid="459">若有不自有，待緣而後有者，故知有非真有。</note><sup class="note-tag" data-tag="[遵]" data-nid="459"></sup><note data-nid="460">有非真有，雖有，不可謂之有矣。</note><note data-nid="461"><sup class="note-tag" data-tag="[遵]" data-nid="460"></sup>不無者</note><sup class="note-tag" data-tag="[遵]" data-nid="461"></sup>，<note data-nid="462">夫無則湛然不動，可謂之無。</note><note data-nid="463"><sup class="note-tag" data-tag="[遵]" data-nid="462"></sup>萬物若無，則不應起；</note><sup class="note-tag" data-tag="[遵]" data-nid="463"></sup><note data-nid="464">起則非無。</note><note data-nid="465"><sup class="note-tag" data-tag="[遵]" data-nid="464"></sup>以明緣起故不無也。</note></note></note><note data-nid="466"><note data-nid="26"><note data-nid="91"><sup class="note-tag" data-tag="[遵]" data-nid="465"></sup></note></note><sup class="note-tag" data-tag="[憨]" data-nid="26"></sup><sup class="note-tag" data-tag="[康]" data-nid="91"></sup><note data-nid="27"><note data-nid="92">故《摩訶衍論》云：</note></note></note><sup class="note-tag" data-tag="[遵]" data-nid="466"></sup><note data-nid="27"><note data-nid="92">「<note data-nid="467">一切諸法，一切因緣故應有；</note><sup class="note-tag" data-tag="[遵]" data-nid="467"></sup><note data-nid="468">一切諸法，一切因緣故不應有。</note><sup class="note-tag" data-tag="[遵]" data-nid="468"></sup><note data-nid="469">一切無法，一切因緣故應有；</note><sup class="note-tag" data-tag="[遵]" data-nid="469"></sup><note data-nid="470">一切有法，一切因緣故不應有。</note><sup class="note-tag" data-tag="[遵]" data-nid="470"></sup>」</note></note><note data-nid="471"><note data-nid="27"><sup class="note-tag" data-tag="[康]" data-nid="92"></sup></note><note data-nid="93"><note data-nid="27">尋此有無之言，豈直反論而已哉！</note></note></note><sup class="note-tag" data-tag="[遵]" data-nid="471"></sup><note data-nid="93"><note data-nid="28"><sup class="note-tag" data-tag="[憨]" data-nid="27"></sup><note data-nid="472">若應有，即是有，</note><sup class="note-tag" data-tag="[遵]" data-nid="472"></sup><note data-nid="473">不應言無；</note><sup class="note-tag" data-tag="[遵]" data-nid="473"></sup><note data-nid="474">若應無，即是無，</note><sup class="note-tag" data-tag="[遵]" data-nid="474"></sup><note data-nid="475">不應言有。</note><sup class="note-tag" data-tag="[遵]" data-nid="475"></sup></note><sup class="note-tag" data-tag="[憨]" data-nid="28"></sup><note data-nid="29"><note data-nid="476">言有，是為假有，以明非無。</note><note data-nid="477"><sup class="note-tag" data-tag="[遵]" data-nid="476"></sup>借無，以辨非有。</note><note data-nid="478"><sup class="note-tag" data-tag="[遵]" data-nid="477"></sup>此事一</note><sup class="note-tag" data-tag="[遵]" data-nid="478"></sup><note data-nid="479">稱二，其文有似不同。</note><note data-nid="480"><sup class="note-tag" data-tag="[遵]" data-nid="479"></sup>苟領其所同，則無異而不同。</note><sup class="note-tag" data-tag="[遵]" data-nid="480"></sup></note></note><sup class="note-tag" data-tag="[康]" data-nid="93"></sup><sup class="note-tag" data-tag="[憨]" data-nid="29"></sup></p>
	<p id="p16d"><note data-nid="30"><note data-nid="94"><note data-nid="481">然則</note><sup class="note-tag" data-tag="[遵]" data-nid="481"></sup><note data-nid="482">萬法，果有其所以不有不可得而有；</note><note data-nid="483"><sup class="note-tag" data-tag="[遵]" data-nid="482"></sup>有其所以不無不可得而無。</note></note></note><note data-nid="484"><note data-nid="30"><note data-nid="94"><sup class="note-tag" data-tag="[遵]" data-nid="483"></sup></note></note><sup class="note-tag" data-tag="[憨]" data-nid="30"></sup><sup class="note-tag" data-tag="[康]" data-nid="94"></sup><note data-nid="31"><note data-nid="95">何則？</note></note></note><note data-nid="485"><note data-nid="484"></note><sup class="note-tag" data-tag="[遵]" data-nid="484"></sup><note data-nid="31"><note data-nid="95">欲言其有，有非真生；</note></note></note><note data-nid="486"><note data-nid="485"></note><sup class="note-tag" data-tag="[遵]" data-nid="485"></sup><note data-nid="31"><note data-nid="95">欲言其無；事象既形。</note></note></note><sup class="note-tag" data-tag="[遵]" data-nid="486"></sup><note data-nid="31"><note data-nid="95"><note data-nid="487">象形，不即無；</note><note data-nid="488"><sup class="note-tag" data-tag="[遵]" data-nid="487"></sup>非真，非實有。</note><note data-nid="489"><sup class="note-tag" data-tag="[遵]" data-nid="488"></sup>然則不真空義，顯於茲矣！</note></note></note><note data-nid="490"><note data-nid="31"><note data-nid="95"><sup class="note-tag" data-tag="[遵]" data-nid="489"></sup></note></note><sup class="note-tag" data-tag="[康]" data-nid="95"></sup><note data-nid="32"><sup class="note-tag" data-tag="[憨]" data-nid="31"></sup><note data-nid="96">故《放光》云：「諸法假號不真</note></note></note><sup class="note-tag" data-tag="[遵]" data-nid="490"></sup><note data-nid="32"><note data-nid="96">，<note data-nid="491">譬如幻化人。</note><note data-nid="492"><sup class="note-tag" data-tag="[遵]" data-nid="491"></sup>非無幻化人</note><sup class="note-tag" data-tag="[遵]" data-nid="492"></sup>，<note data-nid="493">幻化人非真人也。</note><sup class="note-tag" data-tag="[遵]" data-nid="493"></sup></note></note><sup class="note-tag" data-tag="[憨]" data-nid="32"></sup><sup class="note-tag" data-tag="[康]" data-nid="96"></sup>」<note data-nid="97"><note data-nid="33"><note data-nid="494">夫以名求物，物無當名之實；</note><sup class="note-tag" data-tag="[遵]" data-nid="494"></sup><note data-nid="495">以物求名，名無得物之功。</note><sup class="note-tag" data-tag="[遵]" data-nid="495"></sup></note><sup class="note-tag" data-tag="[憨]" data-nid="33"></sup><note data-nid="34"><note data-nid="496">物無當名之實，非物也；</note><sup class="note-tag" data-tag="[遵]" data-nid="496"></sup><note data-nid="497">名無得物之功，非名也。</note><note data-nid="498"><sup class="note-tag" data-tag="[遵]" data-nid="497"></sup>是以名不當實，實不當名。名實無當，萬物安在？</note></note></note><note data-nid="499"><note data-nid="97"><note data-nid="34"><sup class="note-tag" data-tag="[遵]" data-nid="498"></sup></note></note><sup class="note-tag" data-tag="[康]" data-nid="97"></sup><note data-nid="35"><sup class="note-tag" data-tag="[憨]" data-nid="34"></sup></note><note data-nid="35"><note data-nid="98">故《中觀》云：</note><sup class="note-tag" data-tag="[康]" data-nid="98"></sup></note><note data-nid="161"><note data-nid="35">「物無彼此。</note></note></note><sup class="note-tag" data-tag="[遵]" data-nid="499"></sup><note data-nid="161"><note data-nid="35">」<note data-nid="500">而人以此為此，以彼為彼。</note><note data-nid="501"><sup class="note-tag" data-tag="[遵]" data-nid="500"></sup>彼亦以此為彼，以彼為此。</note><sup class="note-tag" data-tag="[遵]" data-nid="501"></sup></note><sup class="note-tag" data-tag="[憨]" data-nid="35"></sup><note data-nid="36"><note data-nid="502">此、彼莫定乎一名，而惑者懷必然之志。</note></note><sup class="note-tag" data-tag="[遵]" data-nid="502"></sup></note><sup class="note-tag" data-tag="[康]" data-nid="161"></sup><sup class="note-tag" data-tag="[憨]" data-nid="36"></sup></p>
	<p id="p16e"><note data-nid="99"><note data-nid="36"><note data-nid="160"><note data-nid="503">然則彼此初非有，惑者初非無</note><sup class="note-tag" data-tag="[遵]" data-nid="503"></sup>，</note></note><note data-nid="504"><sup class="note-tag" data-tag="[憨]" data-nid="36"></sup><sup class="note-tag" data-tag="[康]" data-nid="160"></sup><note data-nid="37"><note data-nid="159">既悟彼此之非有</note></note></note><sup class="note-tag" data-tag="[遵]" data-nid="504"></sup><note data-nid="37"><note data-nid="159">，<note data-nid="505">有何物而可有哉？</note><sup class="note-tag" data-tag="[遵]" data-nid="505"></sup></note><sup class="note-tag" data-tag="[康]" data-nid="159"></sup><note data-nid="158"><note data-nid="506">故知萬物非真，假號久矣！</note></note></note><note data-nid="507"><note data-nid="37"><sup class="note-tag" data-tag="[康]" data-nid="158"></sup><sup class="note-tag" data-tag="[遵]" data-nid="506"></sup></note><note data-nid="38"><sup class="note-tag" data-tag="[憨]" data-nid="37"></sup><note data-nid="157">是以《成具》立強名之文</note></note></note><sup class="note-tag" data-tag="[遵]" data-nid="507"></sup><note data-nid="38"><note data-nid="157">，</note><note data-nid="508"><sup class="note-tag" data-tag="[康]" data-nid="157"></sup><note data-nid="156">園林</note><sup class="note-tag" data-tag="[康]" data-nid="156"></sup>託指馬之況。</note><note data-nid="509"><sup class="note-tag" data-tag="[遵]" data-nid="508"></sup><note data-nid="155">如此，則深遠之言，於何而不在！</note></note></note><note data-nid="510"><note data-nid="38"><sup class="note-tag" data-tag="[遵]" data-nid="509"></sup><sup class="note-tag" data-tag="[康]" data-nid="155"></sup></note><sup class="note-tag" data-tag="[憨]" data-nid="38"></sup><note data-nid="39"><note data-nid="154">是以聖人</note><sup class="note-tag" data-tag="[康]" data-nid="154"></sup>乘<note data-nid="153">千化而不變，履萬惑而常通</note></note></note><sup class="note-tag" data-tag="[遵]" data-nid="510"></sup><note data-nid="39"><note data-nid="153"><note data-nid="511">者</note><sup class="note-tag" data-tag="[遵]" data-nid="511"></sup>，</note><sup class="note-tag" data-tag="[康]" data-nid="153"></sup><note data-nid="152"><note data-nid="512">以其即萬物之自虛，</note><sup class="note-tag" data-tag="[遵]" data-nid="512"></sup><note data-nid="513">不假虛而虛物也。</note><note data-nid="514"><sup class="note-tag" data-tag="[遵]" data-nid="513"></sup>故經云：「甚奇，世尊！</note><note data-nid="515"><sup class="note-tag" data-tag="[遵]" data-nid="514"></sup>不動真際</note><note data-nid="516"><sup class="note-tag" data-tag="[遵]" data-nid="515"></sup>為諸法立處。</note><sup class="note-tag" data-tag="[遵]" data-nid="516"></sup>」</note><note data-nid="517"><sup class="note-tag" data-tag="[康]" data-nid="152"></sup><note data-nid="151">非離真而立處，立處即真也。</note></note><sup class="note-tag" data-tag="[遵]" data-nid="517"></sup><sup class="note-tag" data-tag="[康]" data-nid="151"></sup></note><note data-nid="40"><sup class="note-tag" data-tag="[憨]" data-nid="39"></sup><note data-nid="518">然則道遠乎哉？觸事而真！</note><note data-nid="519"><sup class="note-tag" data-tag="[遵]" data-nid="518"></sup>聖遠乎哉？體之即神！</note><sup class="note-tag" data-tag="[遵]" data-nid="519"></sup></note></note><sup class="note-tag" data-tag="[康]" data-nid="99"></sup><sup class="note-tag" data-tag="[憨]" data-nid="40"></sup></p>
	<p id="p17" class="juan-end">不真空論<span class="doube-line-note">終</span></p>
</div>
</div>

<footer><p></p></footer>

<script>
  window.pageName = 'T1858B';
</script>
<script src="assets/js/jquery.min.js"></script>
<script src="assets/bootstrap/js/bootstrap.min.js"></script>

<script src="assets/reader.js?v=713"></script>
<script src="data/T1858B-T1859.json.js"></script>
<script src="data/T1858B-X0873.json.js"></script>
<script src="data/T1858B-X0870.json.js"></script>

<script>
  insertNotes(null, T1859Notes, 'T1859 肇論疏·唐·元康', '康');
  insertNotes(null, X0873Notes, 'X0873 肇論略注·明·德清', '憨');
  insertNotes(null, X0870Notes, 'X0870 注肇論疏·宋·遵式', '遵');

  $(document).on('mouseenter', '[data-nid]', function (e) {
    const id = e.target.closest('[data-nid]').getAttribute('data-nid'),
      p = $(`.note-tag[data-nid=${id}]`), title = p.attr('title');
    $('footer > p').text(`${p.attr('data-tag')}: ${title}`);
  });
</script>
</body>
</html>