// 肇論疏，唐·元康
 const T1859Notes = [
  [
    16,
    "夫生死交謝寒暑遞遷有物流動人之常情也下",
    "有本云生死，有本云生滅，俱得，今用生死也。有本云迭遷，有本遞遷，俱得，今用迭遷也。《小雅》<sup title='《小尔雅》，汉代训诂学著作'>*</sup>云：迭遞，交更也。今明迭遷，更相、遷易也。\n生死者，非直謂人身死此生彼，通謂一切萬物生死變化也。如《涅槃經》云：「一切諸世間，生者皆歸死。壽命雖無量，要必有終盡。」既從生至死，亦從死至生。生死迴還，終始無際，是謂交謝。謝，往也。《易》<sup title='《周易·系辞下》'>*</sup>云：暑往而寒來，寒往而暑來。又云：鼓之以雷霆，潤之以風雨。日月運行，一寒一暑。是謂迭遷也。即以生死寒暑，名之為有，名之為物，皆有遷謝移易，故云流動。流如水流，動如風動。此是常情所解也。常者尋常也。《小雅》云：四尺謂之仞，倍仞謂之尋，尋者舒兩臂也，倍尋謂之常也。0166c25"
  ],
  [
    17,
    "余則謂之不然下",
    "第二明真解也。余，我也。謂，言也。不如前解，故曰不然也。\n何者放光云法無去來無動轉者，竺法護前翻大品，名曰放光。以此經初廣明如來放光等事，即以為名也。彼經既云法無去來，何有生死交謝！復云無動轉者，何有寒暑迭遷耶！\n亦可通說，未必須配也。亦可何者字，是肇法師語，非經文也。0167a13"
  ],
  [
    741,
    "尋夫不動之作，豈釋動以求靜。",
    "釋者，捨離。尋放光經作不動之語者，非謂捨動而別論靜，即求靜於動法之中，即動而為靜耳。言豈釋者，不釋也。必求靜於諸動下，覆上意可見也。0167a13"
  ],
  [
    18,
    "然則動靜未始異而惑者不同下",
    "第三述異同也。動靜理雖不殊，而迷惑之人謂異也。緣使真言滯於競辨宗途屈於好異者，真言謂佛教也，競辨謂異說也，宗途謂法理也，好異謂異解也。0167a25"
  ],
  [
    780,
    "所以靜躁之極未易言也者。",
    "謂靜躁兩間難辨也。又釋靜躁不二是靜躁之極，欲說此理，未易可論也。0167a25"
  ],
  [
    779,
    "何者夫談真則逆俗順俗則違真者。",
    "俗人謂異，言不異者，則逆俗人也。真理是一，言不一者，則違真理也。此言真者，謂理實如此，故名為真，未必即為真諦也。如云真書真寶，可即是真諦乎！固不然也。有人執此語非，前序中不遷當俗諦。此非得意之言也。0167a25"
  ],
  [
    778,
    "違真故迷性而莫返逆俗故言談而無味者。",
    "違真理則迷法性，不能自返也。亦可情迷，不能自返悟也。逆俗人，則語薄淡，無滋味也。老子云：「樂與餌，過客止<sup title='大正藏为「容上」'>*</sup>，道之出口，淡乎其無味。」\n今借此語，以飾論文也。如來說法，皆依二諦，言則順俗，理則明真。且秦人好文，譯經者言參經史，晉朝尚理。作論者辭涉老莊，言參經史，不可謂佛與丘且同風。辭涉老莊，不可謂法與聃周<sup title='聃周（dān zhōu），老聃与庄周的并称'>*</sup>齊致。肇法師一時挺秀，千載孤標，上智貴其高明，下愚譏其混雜。是謂資宋章而適越，露形之俗見嗤，抱荊玉而歸楚，無目之徒致哂。信可悲也，深可歎哉。近有無識之徒，自相朋附。或身參法侶，翻謗大乘。或形廁俗流，反宗小教。上誹高德，苟布負俗之名。下贊庸流，將謂契真之實。自忘顏厚，豈識羞慚。經云：「譬如癡賊，棄捨金寶，擔負瓦礫。」此之謂矣。然信毀禍福，素有誠言，及至臨終，果招其咎，舌出長餘一尺，氣奔經乎數晨。既出牛聲，不知豹變。無間極苦，夫復何疑！後之學者，幸知前事也。0167a25"
  ],
  [
    740,
    "緣使中人未分於存亡下士撫掌而不顧者。",
    "老子云：「上士聞道勤而行之，中士聞道若存若亡，下士聞道大笑之，不笑不足以為道。」今借此語也，中人聞此動靜不二，未能決定，或信或疑，故云未分於存亡。下人聞此決定不信，故云撫掌而弗顧。撫掌拍手也，弗顧不視也。0167a25"
  ],
  [
    739,
    "近而不可知者其唯物性乎者。",
    "動靜不二，物之性也。近對目前而人不覺，今傷歎之，故云爾也。0167a25"
  ],
  [
    19,
    "然不能自已下",
    "第四申論意也。已，止也。豈曰必然者，未必然也。0167c07"
  ],
  [
    20,
    "道行云諸法本無所從來去亦無所至下",
    "第二正是論文也。文有六章，第一引經明不遷，第二指物明不遷，第三遣惑明不遷，第四會教明不遷，第五反常明不遷，第六結會明不遷。今初。\n引一經一論，以標於指歸，明不遷之宗本也。道行者，小品般若也。叡法師小品序云：章雖三十，貫之者道。言雖十萬，佩之者行。行凝然後無生。道足然後補處也。\n中觀者，中論一名中觀論，以此論中明觀因緣等法故也。然彼論中，無有此語，應是取去來品意耳。去來品云：「已去無有去，未去亦無去。離已去未去，去時亦無去。」今取此意，故云「去者不至方也。」0167c09"
  ],
  [
    742,
    "斯皆即動而求靜以知物不遷明矣者。",
    "經云無來無去，論云無去，此之二文，皆是即去明無去，非謂離去有無去。即去無去，是謂不遷之義，一論之旨歸也。0167c09"
  ],
  [
    21,
    "夫人之所謂動者下",
    "第二指物明不遷也。人以昔物去今，故名為動。我以昔物在昔，故名為靜。\n動而非靜以其不來靜而非動以其不去者。餘本皆云「靜而非動以其不來，動而非靜以其不去。」句上可釋，下句難解。今勘古本如前說也。動而非靜以其不來者，此覆人之所謂動句也。靜而非動以其不去者，此覆我之所謂靜句也。人以昔物去今而往昔，故曰動而非靜。我以昔物在昔而不去，故曰靜而非動也。0167c25"
  ],
  [
    745,
    "然則所造未嘗異下。",
    "廣雅云：造，詣也。爾雅云：造，適也。嘗有兩義，一者曾義，二者常義。莊子云：「夫言非吹也，言者有言，其所言者特未定也。」果有言耶？其未嘗有言耶？此是曾義。又云，仲尼語顏回曰「若必有以也，嘗以語我來！」此是常義也。目所造詣未嘗有異，而心眼所見未曾有同也。0167c25"
  ],
  [
    744,
    "逆之所謂塞順之所謂通者。",
    "逆理則塞，順理則通。逆理謂人也，順理謂已也。0167c25"
  ],
  [
    743,
    "苟得其道復何滯哉者。",
    "苟，且也。且得其道理，則動靜不二，更無疑滯也。0167c25"
  ],
  [
    22,
    "傷夫人情之惑久矣下",
    "第三遣惑明不遷也。傷是傷歎也。目對真而莫覺者，此亦謂不遷之事。理審如此，故名為真，未必即是真諦也。莫覺者不覺也。0168a15"
  ],
  [
    753,
    "既知往物之不來而謂今物之可往者。",
    "敘或情也。往物既不來今物何可往者，難惑計也。0168a15"
  ],
  [
    752,
    "何則求向物於向於向未嘗無者。",
    "求昨日物於昨日，則昨不無也。責向物於今於今未嘗有者，責昨日物於今日，則今日不有也。於今未嘗有以明物不來者，此是前動而非靜，以其不來句意也。於向未嘗無故知物不去者，此是前靜而非動，以其不去句意也。0168a15"
  ],
  [
    751,
    "覆而求今今亦不往者。",
    "前之兩對，直明往而不來。今以今類往亦復如是也。0168a15"
  ],
  [
    750,
    "是為昔物自在昔不從今以至昔者。",
    "此是不去也。今物自在今不從昔以至今者，此是不來也。0168a15"
  ],
  [
    749,
    "故仲尼曰回也見新交臂非故者。",
    "莊子外篇田子方章云：孔子謂顏回曰「吾終身與汝交一臂，而失之，可不哀與。」郭象注云：「夫變化不可執而留也，故雖交臂相守，而不能令停。」今用此語也。見新者。謂故人已謝，新人自來也。交臂非故者，交臂相守，亦已謝往，非後故人也。此依郭注釋也。今謂郭注不然！今言交一臂而失之者，謂交一臂之頃已失前人，非謂交臂執手不能令停也。明知交臂之頃，前已非後，言誰遷耶！0168a15"
  ],
  [
    748,
    "如此則物不相往來明矣者",
    "然前已非後，則是遷義。而言不遷者。此明無有一物定住、而從此遷向彼，故曰不遷也。如此則物不相往來明矣者。若前人至後，後人至前，可謂往來。既不如此，故無往來也。0168a15"
  ],
  [
    747,
    "既無往返之微朕又何物而可動乎者。",
    "朕字有二音，一者陳錦反，出《爾雅》；二者陳忍反，出許慎注《淮南子》。按事之萌兆，謂之朕。今是後音也。李奇云：朕，兆也。莊子云：體盡無為而遊無朕。郭注云：任物故自然無迹。朕，跡也。既無往返之跡，故知不動也。0168a15"
  ],
  [
    746,
    "然則旋藍偃岳而常靜下。",
    "旋藍，劫初時大風名也，亦曰隨嵐，梵音輕重之異耳。有本云旋嵐。嵐者，此方之風名也。旋嵐即旋風也。又釋修行道地經云：興雲之風，名旋嵐也。向前為俯，向後為偃，偃臥倒也。岳者，山也。江河者，有本云江海，言海不及河也。莊子云：野馬塵埃也。郭注云：野馬者遊氣也。遊氣奔競，喻如野馬飄揚也，鼓動也。日月歷天者，有本云麗天，言歷易見也，日月周旋故言歷也。麗者，易云「日月麗乎天，百穀草木麗乎土」，小雅云「麗，著也」。前風非後風，故偃岳而常靜。前水非後水，故競注而不流。前氣非後氣，故飄鼓而不動。前日非後日，故歷天而不周。華嚴經云「譬如長風起，鼓拂生動勢，二俱不相知，諸法亦如是。」譬如駃水流，水流無定止，二俱不相知，諸法亦如是。肇法師不見華嚴，而作論冥合，自非妙悟玄理，何至於斯乎！0168a15"
  ],
  [
    23,
    "噫聖人有言下",
    "第四會教明不遷也。文有兩段，通是會教，前廣、後略。今初也。\n噫者。《論語》云「噫！斗筲之人，何足算也。」註云「噫，不平之聲也」。《切韻》云「噫者，恨聲也。」\n聖人者。《大戴禮》云：哀公問孔子「何謂聖人？孔子曰：聖人者，智通乎大道，應變而不窮也。」莊子云「以德分人謂之聖，以財分人謂之賢也。」0168c08"
  ],
  [
    776,
    "速於川流者。",
    "涅槃經云「人命不停，過於山水。」非論語中歎逝，下文方引論語耳。此意云，聖教自云人命逝速，即是遷義。何謂不遷耶？人有此疑。故今遣釋也。0168c08"
  ],
  [
    775,
    "是以聲聞悟非常以成道緣覺覺緣離以即真者。",
    "以法是遷流故，聲聞聞無常教，悟無常理而成道也。亦以法是遷流故，緣覺覺無常理，而得證真也。0168c08"
  ],
  [
    774,
    "苟即萬動而非化豈尋化以階道者。",
    "且使萬物非是遷流變化，何由尋此無常遷化之理，而得道耶？固應是遷也。0168c08"
  ],
  [
    773,
    "覆尋聖言微隱難測者。",
    "前如問此如答也。微者小也。老子云「視之不見名曰夷，聽之不聞名曰希，搏之不得名曰微也。」測者，測量也。有本云「喻，謂曉喻也。」0168c08"
  ],
  [
    772,
    "若動而靜似去而留者。",
    "據言教，則如動如去也；據理實，則如靜如留也。0168c08"
  ],
  [
    771,
    "可以神會難以事求者。",
    "可以般若神心契會，不可以言迹事相而求也。0168c08"
  ],
  [
    770,
    "是以言去不必去閑人之常想者。",
    "服虔注《漢書》云「閑，闌」也。王弼注《易》云「閑，閡」也。若蘭若閡，皆是防義。釋者，小雅云「釋解」也，若釋皆是遣義也。經中言諸法生滅無常，是謂去也。謂無常者，未必即無常。為防人之常執。故說無常耳。經中又言業果不失。是謂住也。0168c08"
  ],
  [
    781,
    "言有住者。",
    "不必即住。為防人執斷之心，故言住耳。0168c08"
  ],
  [
    769,
    "豈曰去而可遣住而可留者。",
    "有本云「去而可追，非也，法性不去。」經中言去，不能遣得法性令其去也。法性不住，經中言住，不能留得法性令其住也。當知為緣故說去，其實則非去。為緣故說住，實亦非住也。0168c08"
  ],
  [
    768,
    "故成具云菩薩處計常之中而演非常之教者。",
    "《光明定意經》也。彼文云「如來者，不用衣食。處計常之中，而知無常之諦。」今取彼經意，故云菩薩耳。0168c08"
  ],
  [
    767,
    "摩訶衍論云者。",
    "大智度論，釋摩訶衍經。故名彼論無摩訶衍論。摩訶衍，梵音，此云大乘也，即大品經也。0168c08"
  ],
  [
    766,
    "斯皆導達群方兩言一會者。",
    "導，謂引。達，謂通達。群方，謂眾生。言聖人引導眾生多方便也，雖有多方，會歸一致耳。亦可群自是群，方自是方。易云「方以類聚，物以群分。」聖人道此，故有兩說耳。0168c08"
  ],
  [
    765,
    "豈曰文殊而乖其致哉者。",
    "不可以言去言住兩文有殊，則令法性幽、致乖阻也。0168c08"
  ],
  [
    764,
    "是以言常而不住稱去而不遷者。",
    "言常未常，故不住也。稱去未必去，故不遷也。已後覆疏此語可見。0168c08"
  ],
  [
    763,
    "然則莊生之所以藏山仲尼之所以臨川者。",
    "《莊子·內篇·大宗師》章云「夫藏舟於壑，藏山於澤，謂之固矣。然而夜半有力者負之而走，昧者不知也。」<sup title='下句有「若夫藏天下于天下而不得所遁，是恒物之大情也。」'>*</sup>論語云「子在川上曰，逝者如斯夫，不捨晝夜。」莊子意明前山非後山，孔子意前水非後水也。0168c08"
  ],
  [
    762,
    "斯皆感往者之難留豈曰排今而可往者。",
    "此二人皆感歎「往者不停，前後各別」，非謂定有一物，從此推排至彼也。所以引此二書。\n證成不遷者。夫教之為體，意在悟物。若於物有悟，教則為益。若於物無益，教反成損。依向經論廣說不遷，恐儒道二家疑而不信，故引二文令其悟解耳。事如佛教說戒，以不殺為先。俗人好殺，豈能領會。若即俗書以明不殺，則無不從順也。孟子云「五畝之宅樹之以桑，則七十者可以衣帛矣。鷄㹠犬彘養不失時，則八十者可以食肉矣。」若據此文，則七十已下不合衣帛，八十已下不合食肉。慈悲不殺，豈獨佛經。以此相證，誰能不信。今引二書意同此也。0168c08"
  ],
  [
    760,
    "是以覩聖心者不同人之所見得者。",
    "有本云用，有本云同，俱得也。經中言常、言無常，聖人之心難見得，人之常心則不見聖心也。何者？0168c08"
  ],
  [
    759,
    "人則謂少壯同體、百齡一質者。",
    "常人謂昔日少年，後遷至壯，故云同體，百年同是一身，更非別人也。0168c08"
  ],
  [
    758,
    "徒知年往不覺形隨者。",
    "徒，虛也。年往形亦往，此是遷義。即此遷中有不遷也。往年在往時，往形在往日，是謂不遷。而人乃謂往日之人遷至今日，是謂惑矣。是以梵志出家下，此事未詳所出經也。0168c08"
  ],
  [
    757,
    "昔人尚存乎者。",
    "謂昔人猶存至今日也。吾猶昔人者，猶，如也。如似昔人，實非昔人也。亦可云，吾身雖復猶是昔人，其實非昔人也。亦可云，汝謂吾猶是昔人，其實非昔人也。亦可云，吾可猶是昔人乎？吾非復昔人也！0168c08"
  ],
  [
    756,
    "隣人皆愕然非其言者。",
    "愕謂驚愕，不解其言故驚愕也。0168c08"
  ],
  [
    755,
    "所謂有力者負之而趨者。",
    "有力謂無常力也，負謂擔負也。趨疾行也。昧謂暗昧也。0168c08"
  ],
  [
    754,
    "歟者。",
    "此字單作自得。不勞著欠。此謂助語。如焉乎之類也。0168c08"
  ],
  [
    24,
    "是以如來因群情所滯即方言以辨惑者",
    "第二略會教明不遷也。因物情滯有，即為說動教。因物情滯無，即為說靜教。而言方言者，隨方之言，說教以遣其惑也。0169c07"
  ],
  [
    737,
    "乘莫二之真心吐不一之殊教者。",
    "知動靜不二是莫二，即真心也。說動靜兩教，是不一之殊教也。0169c07"
  ],
  [
    736,
    "乖而不可異者其唯聖言乎者。",
    "言乖，乖而理不可異也。故談真有不遷之稱、導俗有流動之說，真則言不遷，導俗流則言遷也。0169c07"
  ],
  [
    735,
    "雖復千塗異唱會歸同致者。",
    "說動說靜有異，理唯是一，所謂動即靜也。0169c07"
  ],
  [
    734,
    "而徵文者聞不遷則謂昔物不至今者。",
    "執靜教也，徵謂徵責也。0169c07"
  ],
  [
    733,
    "聆流動者而謂今物可至昔者。",
    "《蒼頡篇》云「聆，聽也」。聞說動，則謂今物流動，謝往去也。0169c07"
  ],
  [
    732,
    "既曰古今而欲遷之者何耶者。",
    "昔自在昔，何須遷至今。今自在今，何須遷至昔耶。是以言往不必往下。經中言遷。未必即遷。以古在古。以今在今故也。稱去不必去下。此句意同上。而語別也。0169c07"
  ],
  [
    731,
    "不來故不馳騁於古今者。",
    "馳騁，走也。古不來今，今不去古也。不動故各性住於一世者。此句意同上。而語別也。古今各定。故云各性於一世也。0169c07"
  ],
  [
    730,
    "然則群籍殊文下。",
    "群籍謂經書也，百家謂子書。九經雖殊，同明一教。百家雖異，同明一道。以喻佛經雖眾，言迹不同。莫不同，明一致。得其道理，文言不能惑亂也。0169c07"
  ],
  [
    25,
    "是以人之所謂住我則言其去下",
    "第五反常明不遷也。人謂從少至老仍是一人。故名為住。我言前人非後。故名為去。人謂昔人已往。故名為去。我言昔人在昔。故名為住也。然則去住雖殊其致一也者。我言去之與住。不相違反。取其念念變異故言去。取其各住一世故言住。此則住猶是去。去猶是住也。故經云正言似反誰當信者。中本起經云爾。斯言有由者。謂經此言有所以也。0170a03"
  ],
  [
    729,
    "何者人則求古於今謂其不住者。",
    "以昔物去至昔。不在今也今。將為不住也。吾則求今於古知其不去。以今物自在今。不去至昔。將為不去也。已下覆疏此二句也。事各性住何物而可去來者。事物也。物各住其本性。各住一世。故無去來也。0170a03"
  ],
  [
    728,
    "然則四像風馳下。",
    "舉事釋成也。四像謂四時之像。馳謝如風。故云風馳也。𢭀機電卷者。此𢭀字多遂手邊作𭻾。人家不解。乃引尚書文釋。謂言此字為非。尚書云。在璿璣玉衡以齊七政。孔注云。在察也。璿美玉也。機衡也。玉者正天文之器。可以運轉。舜察天文。考七政。以審已當天位與不。若作此釋。則𢭀字合玉邊作睿也。今謂不然。此是北斗樞星名也。北斗七星。一天樞。二𢭀。三機。四權。五衡。六開陽。七搖光。今不能具道七星。故但言𢭀機二星耳。七星運轉猶如電卷也。雖四象七星運轉流速。得其理也亦常不動也。王弼略例云。處𢭀機而觀大運。則天地之動未足怪也。此意亦指七星也。0170a03"
  ],
  [
    26,
    "是以如來功流萬世而常存下",
    "第六結會明不遷也。萬世百劫蓋語多也。積功萬世，前功在於前積道百劫。蓋昔道在於昔，不朽不失，彌復堅固也。0170b02"
  ],
  [
    727,
    "成山假就於始簣者。",
    "論語云「譬如為山，雖覆一簣，進者吾往也。」注云：簣，土籠也。積簣土以成山。前功在於前而不失，故積多而成山也。0170b02"
  ],
  [
    726,
    "修途託至於初步者。",
    "老子云「九層之臺，起於累土；千里之行，始於足下。」積一步以至多故，至千里者，無由一步，故云託至也。託是假託也。0170b02"
  ],
  [
    725,
    "果以功業不可朽故者。",
    "此之四事，皆前功不朽，後功相續，方成其事耳。0170b02"
  ],
  [
    724,
    "雖在昔而不化者。",
    "昔功在於昔，於昔不失，故云不化。不化故云不遷，以不遷故。事如常在，故曰湛然也。0170b02"
  ],
  [
    723,
    "故經云三災彌淪而行業湛然者。",
    "彌淪遍滿義。《周易·系辞》云「易與天地准，故能彌淪天下之道耳。」此經未詳也。0170b02"
  ],
  [
    722,
    "何者夫果不俱因因因而果者。",
    "因果不同處，故曰不俱。由因而得果，故云因因而果也。因不昔滅者，在昔不滅。因不來今者，昔因不來至今果也。0170b02"
  ],
  [
    721,
    "不滅不來則不遷之致明矣者。",
    "既不滅失，又復不來，故言不遷也。0170b02"
  ],
  [
    720,
    "復何惑於去留踟蹰於動靜之間哉者。",
    "知去留無二，故不惑也。知動靜不二，故不踟蹰也。踟蹰者，不進貌也。0170b02"
  ],
  [
    719,
    "然則乾坤倒覆無謂不靜。",
    "乾，天也。坤，地也。雖倒天而覆地，莫言不靜也。0170b02"
  ],
  [
    718,
    "洪流滔天無謂其動者。",
    "堯遭九年之潦，洪水滔天，猶是靜也。0170b02"
  ],
  [
    717,
    "苟能契神於即物斯不遠而可知者。",
    "以神情與物理相契，即物知不遷不復遠也。0170b02"
  ]
]