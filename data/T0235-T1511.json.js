// T1511 金剛般若波羅蜜經論（天親菩薩造，菩提流支譯）
 const T1511Notes = [
  [
    726,
    "0781b23",
    "論曰：善護念者，依根熟菩薩說。善付囑者，依根未熟菩薩說。云何善護念諸菩薩？云何善付囑諸菩薩？偈言：",
    727,
    "0781b23",
    "巧護義應知，　　加彼身同行，",
    728,
    "0781b23",
    "不退得未得，　　是名善付囑。",
    729,
    "0781b28",
    "云何加彼身同行？謂於菩薩身中與智慧力，令成就佛法故。又彼菩薩攝取眾生，與教化力，是名善護念應知。云何不退得未得？謂於得未得功德中懼其退失付授智者。又得不退者，不捨大乘故；未得不退者，於大乘中欲令勝進故，是名善付囑應知。"
  ],
  [
    732,
    "0781c21",
    "論曰：云何菩薩大乘中住？問答示現此義。偈言：",
    733,
    "0781c21",
    "廣大第一常，　　其心不顛倒，",
    734,
    "0781c21",
    "利益深心住，　　此乘功德滿。",
    735,
    "0781c25",
    "此偈說何等義？若菩薩有四種深利益菩提心，此是菩薩大乘住處。何以故？此深心功德滿足，是故四種深利益攝取心生，能住大乘中。何等為四種心？一、廣；二、第一；三、常；四、不顛倒。",
    736,
    "0781c29",
    "云何廣心利益？如經「諸菩薩生如是心，所有一切眾生眾生所攝，乃至所有眾生界眾生所攝」故。",
    737,
    "0782a03",
    "云何第一心利益？如經「我皆令住無餘涅槃而滅度之」故。",
    738,
    "0782a05",
    "云何常心利益？如經「如是滅度無量無邊眾生，實無眾生得滅度者。何以故？須菩提！若菩薩有眾生相即非菩薩」故。此義云何？菩薩取一切眾生猶如我身。以此義故，菩薩自身滅度，無異眾生得滅度者。若菩薩於眾生起眾生想，不生我想者，則不應得菩薩名。如是取眾生如我身，常不捨離，是名常心利益。",
    739,
    "0782a12",
    "云何不顛倒心利益？如經「何以故非？須菩提！若菩薩起眾生相、人相、壽者相，則不名菩薩」故。此示現遠離依止身見眾生等相故。",
    740,
    "0782a15",
    "論曰：自此以下，說菩薩如大乘中住修行。此事應知。"
  ],
  [
    743,
    "0782a28",
    "論曰：偈言：",
    744,
    "0782a28",
    "檀義攝於六，　　資生無畏法，",
    745,
    "0782a28",
    "此中一二三，　　名為修行住。",
    746,
    "0782b02",
    "何故唯檀波羅蜜名說六波羅蜜？一切波羅蜜，檀波羅蜜相義示現故。一切波羅蜜檀相義者，謂資生、無畏、法檀波羅蜜應知。此義云何？資生者，即一檀波羅蜜體名故。無畏檀波羅蜜者，有二：謂尸波羅蜜、羼提波羅蜜，於已作未作惡不生怖畏故。法檀波羅蜜者，有三：謂毘梨耶波羅蜜等不疲惓、善知心、如實說法故。此即是菩薩摩訶薩修行住。如向說三種檀攝六波羅蜜，是名菩薩摩訶薩修行住。"
  ],
  [
    1411,
    "0782b02",
    "云何菩薩不住於事行於布施？如是等，偈言：",
    747,
    "0782b02",
    "自身及報恩，　　果報斯不著，",
    748,
    "0782b02",
    "護存己不施，　　防求於異事。",
    749,
    "0782b14",
    "不住於事者，謂不著自身。無所住者，謂不著報恩。報恩者，謂供養恭敬種種等門。如經「無所住」故。不住色等者，謂不著果報。何故如是不住行於布施？偈言「護存己不施，防求於異事」，若著自身，不行布施；為護此事，於身不著。若著報恩，果報捨佛菩提，為異義行於布施；為防是行，於事不著。"
  ],
  [
    750,
    "0782b21",
    "自此以下說云何菩薩降伏其心。此事應知。云何降伏心名之降伏？偈言：",
    751,
    "0782b21",
    "調伏彼事中，　　遠離取相心，",
    752,
    "0782b21",
    "及斷種種疑，　　亦防生成心。",
    753,
    "0782b25",
    "此文說何義？所謂不見施物、受者及施者。偈言：調伏彼事中，遠離取相心故。如經「須菩提！菩薩應如是布施，不住於相想」故。"
  ],
  [
    754,
    "0782b28",
    "次說布施利益。何以故？此中有疑：若離施等相想，云何能成施福？彼人如是布施，其福轉多故。",
    755,
    "0782c02",
    "次說布施利益。如經「何以故？若菩薩不住相布施，其福德聚不可思量。須菩提！於意云何？東方虛空可思量不？須菩提言：『不也。世尊！』」如是等。何故說修行後，次顯布施利益？以得降伏心故，是以次說布施利益。此義云何？不住相想行於布施，成就義故。",
    756,
    "0782c08",
    "自此以下，一切修多羅示現斷生疑心。云何生疑？若不住於法行於布施，云何為佛菩提行於布施？斷彼疑心。"
  ],
  [
    759,
    "0782c16",
    "論曰：偈言：",
    760,
    "0782c16",
    "分別有為體，　　防彼成就得，",
    761,
    "0782c16",
    "三相異體故，　　離彼是如來。",
    762,
    "0782c19",
    "此義云何？若分別有為體是如來，以有為相為第一，以相成就見如來。",
    1412,
    "0782c19",
    "為防彼相成就得如來身，如經「不可以相成就得見如來」故。何以故？如來名無為法身故。如經「何以故？如來所說相即非相」。",
    1413,
    "0782c19",
    "偈言「三相異體故，離彼是如來」，彼相成就即非相成就。何以故？三相異如來體故。如經「佛告須菩提：『凡所有相皆是妄語。若見諸相非相，則非妄語。如是諸相非相，則見如來』」，此句顯有為虛妄故。",
    1414,
    "0782c19",
    "偈言「離彼是如來」，示現彼處三相無故，相非相相對故，彼處生住滅異體不可得故，此句明如來體非有為故。"
  ],
  [
    1415,
    "0782c19",
    "菩薩如是知如來為佛菩提行於布施，彼菩薩不住於法行於布施，成如是斷疑故。"
  ],
  [
    763,
    "0783a04",
    "自此以下，尊者須菩提生疑致問。"
  ],
  [
    767,
    "0783a28",
    "論曰：此義云何？向依波羅蜜說不住行於布施，說因深義。向依如來非有為體，說果深義。若爾，未來惡世人不生信心，云何不空說？為斷彼疑，佛答此義。"
  ],
  [
    768,
    "0783b03",
    "如經「佛告須菩提：『莫作是說乃至非捨法故。』」此義云何？偈言：",
    769,
    "0783b03",
    "說因果深義，　　於彼惡世時，",
    770,
    "0783b03",
    "不空以有實，　　菩薩三德備。",
    771,
    "0783b07",
    "此義云何？彼惡世時，菩薩具足持戒功德智慧故，能生信心。以此義故，名不空說。又偈言：",
    772,
    "0783b07",
    "修戒於過去，　　及種諸善根，",
    773,
    "0783b07",
    "戒具於諸佛，　　亦說功德滿。"
  ],
  [
    774,
    "0783b11",
    "如經「佛復告須菩提：『當知彼菩薩摩訶薩，非於一佛二佛三四五佛所修行供養，非於一佛二佛三四五佛所而種善根。』",
    775,
    "0783b14",
    "「佛告須菩提：『已於無量百千萬諸佛所修行供養，無量百千萬諸佛所種諸善根』」故。此經文明於過去諸佛具足持戒供養彼佛，亦種諸善根。如是次第，彼持戒具足、功德具足故。"
  ],
  [
    1435,
    "0783b14",
    "又偈言：",
    776,
    "0783b14",
    "彼壽者及法，　　遠離於取相，",
    777,
    "0783b14",
    "亦說知彼相，　　依八八義別。",
    778,
    "0783b21",
    "此義云何？復說般若義不斷故。說何等義？明彼菩薩離於壽者相、離於法相故，以對彼相故說此義。偈言「依八八義別」故，此復云何？依四種壽者相，有四種義故；依四種法相，有四種義故。是故依八相，有八種義差別故。此義復云何？偈言：",
    779,
    "0783b21",
    "差別相續體，　　不斷至命住，",
    780,
    "0783b21",
    "復趣於異道，　　是我相四種。",
    781,
    "0783b29",
    "此義云何？明壽者相義故。何者是四種？一者我相；二者眾生相；三者命相；四者壽者相。",
    1429,
    "0783b29",
    "我相者，見五陰差別，一一陰是我。如是妄取，是名我相。",
    1430,
    "0783b29",
    "眾生相者，見身相續不斷，是名眾生相。",
    1431,
    "0783b29",
    "命相者，一報命根不斷住故，是名命相。",
    1432,
    "0783b29",
    "壽者相者，命根斷滅復生六道，是名壽者相。",
    1433,
    "0783b29",
    "如經「何以故？須菩提！是諸菩薩無復我相、眾生相、人相、壽者相故」。"
  ],
  [
    1434,
    "0783b29",
    "云何及法？偈言：",
    782,
    "0783b29",
    "一切空無物，　　實有不可說，",
    783,
    "0783b29",
    "依言辭而說，　　是法相四種。",
    784,
    "0783c10",
    "何者是四種？一者法相；二者非法相；三者相；四者非相。",
    1424,
    "0783c10",
    "此義云何？有可取、能取一切法無故，言無法相。",
    1425,
    "0783c10",
    "以無物故，彼法無我，空實有故。",
    1426,
    "0783c10",
    "言亦非無法相，彼空無物，而此不可說有無，故言無相，依言辭而說故。",
    1427,
    "0783c10",
    "言亦非無相。何以故？以於無言處依言相說。",
    1428,
    "0783c10",
    "是故依八種差別義，離八種相，所謂離人相、離法相，是故說有智慧。",
    785,
    "0783c18",
    "如經「須菩提！是諸菩薩無法相，亦非無法相。無相亦非無相」故，有智慧便足。"
  ],
  [
    1423,
    "0783c18",
    "何故復說持戒功德？為示現生實相差別義故。云何示現？偈言：",
    786,
    "0783c18",
    "彼人依信心，　　恭敬生實相，",
    787,
    "0783c18",
    "聞聲不正取，　　正說如是取。",
    788,
    "0783c24",
    "此義云何？彼人有持戒功德，依信心恭敬能生實相。是以說彼義故，"
  ],
  [
    1436,
    "0783c24",
    "次言「聞說如是修多羅章句乃至一念生淨信者」，是故不但說般若。又有智慧者，不如聲取義，隨順第一義智，正說如是取能生實相。是以說此義故，"
  ],
  [
    1421,
    "0783c24",
    "次言「須菩提！不應取法，非不取法」。不應取法者，不應如聲取法。非不取法者，隨順第一義智正說如是取。彼菩薩聞說如是修多羅章句，生實相故。"
  ],
  [
    1422,
    "0783c24",
    "又經復言「須菩提！如來悉知是諸眾生、如來悉見是諸眾生」如是等，此明何義？偈言：",
    789,
    "0783c24",
    "佛非見果知，　　願智力現見，",
    790,
    "0783c24",
    "求供養恭敬，　　彼人不能說。",
    791,
    "0784a08",
    "此義云何？彼持戒等人，諸佛如來非見果比知。云何知？偈言「願智力現見」故。",
    1418,
    "0784a08",
    "如來悉知是諸眾生便足，何故復說「如來悉見是諸眾生」？若不說「如來悉見是諸眾生」，或謂如來以比智知；恐生如是心故。",
    1419,
    "0784a08",
    "若爾，但言「如來悉見是諸眾生」便足，何故復說「如來悉知是諸眾生」？若不說「如來悉知是諸眾生」，或謂如來以肉眼等見；為防是故。何故如是說？以有二語故。",
    1420,
    "0784a08",
    "又何故如來如是說？偈言「求供養恭敬，彼人不能說」故。此義云何？若有人欲得供養恭敬，自歎有持戒等功德，彼人則不能說，是人自知故。諸佛如來善知彼何等人、有何等行，是故彼人不能自說。"
  ],
  [
    792,
    "0784a21",
    "又「是諸菩薩生如是無量福德聚，取如是無量福德」者，此義云何？生者，能生因故。取者，熏修自體果義故。"
  ],
  [
    1416,
    "0784a21",
    "又「何以故？須菩提！是諸菩薩若取法相，則為著我、人、眾生、壽者」，此義云何？但有無明使無現行麁煩惱，示無我見故。"
  ],
  [
    1417,
    "0784a21",
    "又經言「以是義故，如來常說栰喻法門，是法應捨，非捨法者」，有何次第？偈言：",
    793,
    "0784a21",
    "彼不住隨順，　　於法中證智，",
    794,
    "0784a21",
    "如人捨船栰，　　法中義亦然。",
    795,
    "0784b01",
    "此義云何？示修多羅等法中證智不住故，以得證智捨法故，如到彼岸捨栰故。隨順者，隨順彼證智法。彼法應取，如人未到彼岸取栰故。"
  ],
  [
    796,
    "0784b05",
    "自此以下說何等義？為遮異疑故。云何異疑？向說不可以相成就得見如來。何以故？如來非有為相得名故。若如是，云何釋迦牟尼佛得阿耨多羅三藐三菩提，說名為佛？云何說法？是名異疑，為斷此疑。云何斷疑？"
  ],
  [
    798,
    "0784b17",
    "論曰：以是義故，釋迦牟尼佛非佛，亦非說法。此義云何？偈言：",
    799,
    "0784b17",
    "應化非真佛，　　亦非說法者，",
    800,
    "0784b17",
    "說法不二取，　　無說離言相。",
    801,
    "0784b21",
    "此義云何？佛有三種：一者法身佛；二者報佛；三者化佛。",
    1437,
    "0784b21",
    "又釋迦牟尼名為佛者，此是化佛，此佛不證阿耨多羅三藐三菩提，亦不說法。如經「無有定法如來得阿耨多羅三藐三菩提，亦無有定法如來可說」，"
  ],
  [
    1444,
    "0784b21",
    "若爾，何故經言「何以故？如來所說法，皆不可取、不可說」如是等？有人謗言：如來一向不說法。為遮此故，偈言「應化非真佛，亦非說法者」故。",
    1438,
    "0784b21",
    "「說法不二取，無說離言相」者，聽者不取法、不取非法故。說者亦不二說，法非法故。",
    1439,
    "0784b21",
    "何以故？彼法非法非非法，依何義說？依真如義說。非法者，一切法無體相故。非非法者，彼真如無我相實有故。",
    1440,
    "0784b21",
    "何故唯言說、不言證？有言說者即成證義故；若不證者，則不能說。"
  ],
  [
    1441,
    "0784b21",
    "如經「何以故？一切聖人皆以無為法得名」。此句明何義？彼法是說因故。何以故？一切聖人依真如法清淨得名，以無為法得名故。以此義故，彼聖人說彼無為法。",
    1442,
    "0784b21",
    "復以何義？如彼聖人所證法，不可如是說，何況如是取！何以故？彼法遠離言語相，非可說事故。",
    1443,
    "0784b21",
    "何故不但言佛，乃說一切聖人？以一切聖人依真如清淨得名故，如是具足清淨，如分清淨故。"
  ],
  [
    1445,
    "0784c20",
    "須菩提！所謂佛法，佛法者即非佛法，是名佛法。』」"
  ],
  [
    804,
    "0784c27",
    "論曰：此說勝福德譬喻挍量。示現何義？法雖不可取、不可說，而不空故。"
  ],
  [
    1446,
    "0784c27",
    "偈言：",
    805,
    "0784c27",
    "受持法及說，　　不空於福德；",
    806,
    "0784c27",
    "福不趣菩提，　　二能趣菩提。",
    807,
    "0785a02",
    "何故說言「世尊！是福德聚即非福德聚」者？偈言「福不趣菩提，二能趣菩提」故。此義云何？彼福德不趣大菩提，二能趣大菩提故。何者為二？",
    808,
    "0785a06",
    "一者受持；二者演說。如經「受持乃至四句偈等為他人說」故。",
    1447,
    "0785a06",
    "何故名福德聚？聚義有二種：一者積聚義；二者進趣義。如人擔重說名為聚，如是彼福德聚，以有積聚義故，說名為聚。於菩提不能進趣故，名為非福德聚。"
  ],
  [
    1448,
    "0785a06",
    "此二能趣大菩提，是故於彼福德中此福為勝。云何此二能得大菩提？如經「何以故？須菩提！一切諸佛阿耨多羅三藐三菩提法皆從此經出，一切諸佛如來皆從此經生」故。"
  ],
  [
    1449,
    "0785a06",
    "云何說「一切諸佛菩提法皆從此經出」？云何說「一切諸佛如來皆從此經生」？偈言：",
    809,
    "0785a06",
    "於實名了因，　　亦為餘生因；",
    810,
    "0785a06",
    "唯獨諸佛法，　　福成第一體。",
    811,
    "0785a19",
    "此義云何？菩提者名為法身，彼體實無為。是故於彼法身，此二能作了因、不能作生因。",
    1450,
    "0785a19",
    "餘者，受報相好莊嚴。佛化身相好，佛於此為生因，以能作菩提因，是故名因，顯彼福德中此福勝故。如經「何以故？須菩提！乃至皆從此經生」故。云何成此義？偈言「唯獨諸佛法，福成第一體」故。"
  ],
  [
    812,
    "0785a26",
    "「須菩提！所謂佛法，佛法者即非佛法」者，彼諸佛法，餘人不得，是故彼佛法名為佛法。是故言「唯獨諸佛法」。第一不共義，以能作第一法因，是故彼福德中此福為勝，如是成福德多故。"
  ],
  [
    814,
    "0785b19",
    "論曰：向說聖人無為法得名。以是義故，彼法不可取、不可說。若須陀洹等聖人取自果，云何言彼法不可取？既如證如說，云何成不可說？自下經文為斷此疑，成彼法不可取、不可說故。偈言：",
    815,
    "0785b19",
    "不可取及說，　　自果不取故；",
    816,
    "0785b19",
    "依彼善吉者，　　說離二種障。",
    817,
    "0785b26",
    "此義云何？以聖人無為法得名，是故不取一法。不取者，不取六塵境界。以是義故，名不取。",
    1451,
    "0785b26",
    "逆流者，如經「不入色聲香味觸法，是名須陀洹」故；乃至阿羅漢不取一法，以是義故，名為羅漢。"
  ],
  [
    1454,
    "0785b26",
    "何故尊者須菩提，自歎身得受記，以自身證果？為於彼義中生信心故。",
    1455,
    "0785b26",
    "何故唯說無諍行？為明勝功德故、為生深信故。"
  ],
  [
    1452,
    "0785b26",
    "然聖人非不取無為法，以取自果故。",
    1453,
    "0785b26",
    "若聖人起如是心：「我能得果。」即為著我等者，此義云何？以有使煩惱、非行煩惱。何以故？彼於證時離取我等煩惱，是故無如是心：「我能得果。」"
  ],
  [
    1456,
    "0785b26",
    "何故言「以須菩提實無所行，而名須菩提無諍無諍行」者？偈言「依彼善吉者，說離二種障」故。二種障者：一者煩惱障；二者三昧障。離彼二障，故言無所行。以是義故，說名二種諍。離彼二種障故，名為無諍無諍行。"
  ],
  [
    819,
    "0785c17",
    "論曰：復有疑：釋迦如來昔在然燈佛所受法，彼佛為此佛說法。若如是，云何彼法不可說、不可取？為斷此疑，說彼佛所無法可取。如經「不也。世尊！如來在然燈佛所，於法實無所得阿耨多羅三藐三菩提」故。何故如是說？偈言：",
    820,
    "0785c17",
    "佛於然燈語，　　不取理實智；",
    821,
    "0785c17",
    "以是真實義，　　成彼無取說。",
    822,
    "0785c24",
    "此義云何？釋迦如來於然燈佛所，言語所說不取證法故。以是義故，顯彼證智不可說、不可取。偈言「以是真實義，成彼無取說」故。"
  ],
  [
    823,
    "0785c27",
    "又若聖人無為法得名，是法不可取、不可說；云何諸菩薩取莊嚴淨佛國土？云何受樂報，佛取自法王身？云何餘世間復取彼是法王身？自下經文為斷此疑。",
    826,
    "0786a12",
    "論曰：此義如是應知。云何知？偈言：",
    827,
    "0786a12",
    "智習唯識通，　　如是取淨土，",
    828,
    "0786a12",
    "非形第一體，　　非嚴莊嚴意。",
    829,
    "0786a15",
    "此義云何？諸佛無有莊嚴國土事。唯諸佛如來真實智慧習識通達，是故彼土不可取。若人取彼國土形相，作是言：「我成就清淨佛土。」彼不實說。"
  ],
  [
    830,
    "0786a19",
    "如經「何以故？須菩提！如來所說莊嚴佛土者，則非莊嚴，是名莊嚴佛土」故。何故如是說？偈言「非形第一體，非嚴莊嚴意」故。莊嚴有二種：一者形相、二者第一義相，是故說非嚴莊嚴。又非莊嚴佛土者，無有形相，故非莊嚴。如是無莊嚴即是第一莊嚴。何以故？以一切功德成就莊嚴故。"
  ],
  [
    1457,
    "0786a19",
    "若人分別佛國土，是有為形相，而言：「我成就清淨佛國土。」彼菩薩住於色等境界中生如是心，為遮此故，如經「是故須菩提！諸菩薩摩訶薩，應如是生清淨心而無所住。不住色生心，不住聲香味觸法生心，應無所住而生其心」故。"
  ],
  [
    1458,
    "0786a19",
    "前言：「云何受樂報，佛取自法王身？云何餘世間復取彼是法王身？」為除此疑，說受樂報佛體同彼須彌山王，鏡像義故。此義云何？偈言：",
    831,
    "0786a19",
    "如山王無取，　　受報亦復然，",
    832,
    "0786a19",
    "遠離於諸漏，　　及有為法故。",
    833,
    "0786b07",
    "此義云何？如須彌山王勢力高遠，故名為大，而不取彼山王體：「我是山王。」以無分別故。受樂報佛亦如是，以得無上法王體，故名為大，而不取彼法王體：「我是法王。」以無分別故。何故無分別？以無分別故。"
  ],
  [
    834,
    "0786b12",
    "如經「何以故？佛說非身，是名大身。彼身非身，是名大身」故。何故如是說？偈言「遠離於諸漏，及有為法故」。彼受樂報佛體離於諸漏，若如是即無有物，若如是即名有物，以唯有清淨身故，以遠離有為法故。以是義故，實有我體，以不依他緣住故。"
  ],
  [
    841,
    "0786c06",
    "論曰：前已說多福德譬喻，何故此中復說？偈言：",
    842,
    "0786c06",
    "說多義差別，　　亦成勝挍量；",
    843,
    "0786c06",
    "後福過於前，　　故重說勝喻。",
    844,
    "0786c10",
    "此義云何？前說三千世界譬喻明福德多，今重說無量三千世界故。何故不先說此喻？為漸化眾生令生信心上妙義故。又前未顯以何等勝功德能得大菩提故，以此喻成彼功德，是故重說勝喻。"
  ],
  [
    846,
    "0787a04",
    "論曰：云何成彼勝福？偈言：",
    847,
    "0787a04",
    "尊重於二處，　　因習證大體；",
    848,
    "0787a04",
    "彼因習煩惱，　　此降伏染福。",
    849,
    "0787a07",
    "此義云何？尊重於二處者，一者所說處，隨何等處說此經，令生尊重奇特相故；二者能說人，隨何等人能受持及說，以尊重經論故，非七寶等隨何處捨、隨何人能捨，如是生敬重故，此法門與一切諸佛如來證法作勝因故。"
  ],
  [
    1459,
    "0787a07",
    "如經「須菩提言：世尊！如來無所說法故」，此義云何？無有一法唯獨如來說、餘佛不說故。"
  ],
  [
    1460,
    "0787a07",
    "彼珍寶布施福德是染煩惱因，以能成就煩惱事故。此因示現遠離煩惱因故，是故說地微塵喻。",
    1461,
    "0787a07",
    "如經「須菩提！是諸微塵，如來說非微塵是，名微塵。如來說世界，非世界，是名世界」故。",
    1462,
    "0787a07",
    "何故如是說？彼微塵非貪等煩惱體，以是義故名為地微塵，故彼世界非煩惱染因界，是故說世界。",
    1463,
    "0787a07",
    "此明何義？彼福德是煩惱塵染因，是故於外無記塵，彼福德善根為近，何況此福德能成佛菩提故，及成就大丈夫相福德中勝故。是故受持演說此法門，能成佛菩提勝彼福德。"
  ],
  [
    1464,
    "0787a07",
    "何以故？彼相於佛菩提非相故，以彼非法身故。是故說大丈夫相，以彼相故。此受持及說福德能成佛菩提，是故彼非勝故。",
    1465,
    "0787a07",
    "又彼福德能降伏珍寶等福，何況此福故能降伏，是故此福最近最勝。如是彼檀等福德中，此福德最，如是成已。"
  ],
  [
    851,
    "0787b22",
    "論曰：自下經文，重明彼福德中此福轉勝。此義云何？偈言：",
    852,
    "0787b22",
    "苦身勝於彼，　　希有及上義，",
    853,
    "0787b22",
    "彼智岸難量，　　亦不同餘法。",
    854,
    "0787b22",
    "堅實解深義，　　勝餘修多羅，",
    855,
    "0787b22",
    "大因及清淨，　　福中勝福德。",
    856,
    "0787b28",
    "此二偈說何義？捐捨身命，重於捨資生珍寶等。彼如是捨無量身命果報福德，此福德勝彼福。何以故？彼捨身命苦身心故，何況為法捨故。"
  ],
  [
    1466,
    "0787b28",
    "念彼身苦，慧命須菩提尊重法故，悲泣流淚。如經「爾時須菩提聞說是經，深解義趣，涕淚悲泣」故。"
  ],
  [
    1467,
    "0787b28",
    "此法門希有。何以故？尊者須菩提雖有智眼，昔來未曾得聞，是故希有。如經「我從昔來所得慧眼，未曾得聞如是法門」故。"
  ],
  [
    1474,
    "0787b28",
    "驚者，謂非處生懼，是故名驚，以可訶故，如非正道行故。怖者，心體怖故。以起不能斷疑心故，畏者一向怖故。其心畢竟驚怖墮，故遠離彼處。如經「不驚不怖不畏」故。"
  ],
  [
    1472,
    "0787b28",
    "又不起我等相者，示可取境界不倒相故。我等相即非相者，示能取境界不倒相故。此二明我空、法空，無我智故。",
    1473,
    "0787b28",
    "如是次第，如經「何以故？此人無我相、人相、眾生相、壽者相。何以故？我相即是非相，人相眾生相壽者相即是非相。何以故？離此一切諸相則名諸佛」故，如來為須菩提說如是義。"
  ],
  [
    1468,
    "0787b28",
    "又此法門第一，以說名般若波羅蜜故。此云何成？以上義故。如經「何以故？須菩提！佛說般若波羅蜜即非般若波羅蜜」故。",
    1469,
    "0787b28",
    "何故如是說？彼智岸故。彼智岸無人能量，是故非波羅蜜。"
  ],
  [
    1470,
    "0787b28",
    "又此法門不同。何以故？此中有實相故。餘者非實相，除佛法餘處無實故。以彼處未曾有、未曾生信，以是義故。如經「世尊！若復有人得聞是經，信心清淨則生實相，當知是人成就第一希有功德」故。"
  ],
  [
    1471,
    "0787b28",
    "又此法門堅實深妙。何以故？受持此經思量修習，不起我等相故。"
  ],
  [
    1475,
    "0787b28",
    "又此法門勝餘修多羅，如經「何以故？須菩提！如來說第一波羅蜜非第一波羅蜜」故。"
  ],
  [
    1476,
    "0787b28",
    "又此法門名為大因，如經「如來說第一波羅蜜者」故。"
  ],
  [
    1477,
    "0787b28",
    "又此法門名為清淨，以無量佛說故。如經「彼無量諸佛亦說波羅蜜，是名第一波羅蜜」故。",
    1478,
    "0787b28",
    "彼珍寶檀等無如是功德，是故彼福德中此福為勝，如是成已。"
  ],
  [
    857,
    "0788a05",
    "論曰：自下經文復為斷疑。云何疑？向說彼身苦，以彼捨身苦身果報而彼福是劣。若爾，依此法門受持演說，諸菩薩行苦行，彼苦行亦是苦果，云何此法門不成苦果？為斷此疑故。"
  ],
  [
    859,
    "0788a25",
    "論曰：此示何義？偈言：",
    860,
    "0788a25",
    "能忍於苦行，　　以苦行有善，",
    861,
    "0788a25",
    "彼福不可量，　　如是最勝義。",
    862,
    "0788a25",
    "離我及恚相，　　實無於苦惱，",
    863,
    "0788a25",
    "共樂有慈悲，　　如是苦行果。",
    864,
    "0788b01",
    "此二偈說何義？雖此苦行同於苦果，而此苦行不疲惓，以有羼提波羅蜜名為第一故。彼岸有二種義：一者波羅蜜清淨善根體；二者彼岸功德不可量。如經「即非波羅蜜」故。非波羅蜜者，無人知彼功德岸故。言非波羅蜜，是故為得第一法。",
    1479,
    "0788b01",
    "此苦行勝彼捨身，何況離我相、瞋恚相故。又此行無苦，不但無苦，及有樂，以有慈悲故。如經「我於爾時無我相，乃至無相亦非無相」故。此明慈悲心相應，故如是說。"
  ],
  [
    1480,
    "0788b01",
    "若有菩薩不離我相等，彼菩薩見苦行苦，亦欲捨菩提心，為彼故說。如經「是故須菩提！菩薩應離一切相」等。此明何義？未生第一菩提心者有如是過，為防此過。偈言：",
    865,
    "0788b01",
    "為不捨心起，　　修行及堅固；",
    866,
    "0788b01",
    "為忍波羅蜜，　　習彼能學心。",
    867,
    "0788b16",
    "此義云何？為何等心起行相而修行？為何等心不捨相？偈言「為忍波羅蜜，習彼能學心」故。"
  ],
  [
    1481,
    "0788b16",
    "又第一義心者，已入初地得羼提波羅蜜故。此名不住心，如經「是故須菩提！菩薩應離一切相發阿耨多羅三藐三菩提心」故。何以故？示不住生心義故。"
  ],
  [
    1482,
    "0788b16",
    "若心住於色等法，彼心不住佛菩提，此明不住心行於布施。",
    1483,
    "0788b16",
    "此經文說不住心起行方便，以檀波羅蜜攝六波羅蜜故。"
  ],
  [
    1484,
    "0788b16",
    "云何為利益眾生修行，而不名住於眾生事？為斷此疑，如經「須菩提！菩薩為利益一切眾生，應如是布施」故。此明何義？偈言：",
    868,
    "0788b16",
    "修行利眾生，　　如是因當識；",
    869,
    "0788b16",
    "眾生及事相，　　遠離亦應知。",
    870,
    "0788b29",
    "此義云何？利益是因體故。彼修行利益眾生，非取眾生相事故。"
  ],
  [
    1486,
    "0788b29",
    "何者是眾生事？偈言：",
    871,
    "0788b29",
    "假名及陰事，　　如來離彼相；",
    872,
    "0788b29",
    "諸佛無彼二，　　以見實法故。",
    873,
    "0788c04",
    "此說何義？名相眾生及彼陰事故。云何彼修行遠離眾生事相？即彼名相相非相，以無彼實體故。以是義故，眾生即非眾生。以何等法？謂五陰名眾生。彼五陰無眾生體，以無實故。",
    1485,
    "0788c04",
    "如是明法無我、人無我。何以故？一切諸佛如來遠離一切相故。此句明彼二相不實，偈言「如來離彼相，諸佛無彼二」，以見實法故。此說何義？若彼二實有者，諸佛如來應有彼二相。何以故？諸佛如來實見故。"
  ],
  [
    875,
    "0788c16",
    "論曰：此中有疑於證果中無道，云何彼於果能作因？為斷此疑，如經「須菩提！如來是真語者、實語者、如語者、不異語者」故。此四句說何等義？偈言：",
    876,
    "0788c16",
    "果雖不住道，　　而道能為因；",
    877,
    "0788c16",
    "以諸佛實語，　　彼智有四種。",
    878,
    "0788c22",
    "此義云何？彼境界有四種，是故如來有四種實語。云何四種？偈言：",
    879,
    "0788c22",
    "實智及小乘，　　說摩訶衍法，",
    880,
    "0788c22",
    "及一切授記，　　以不虛說故。",
    881,
    "0788c26",
    "此明何義？以如來實智，不妄說佛菩提，及小乘、大乘、授記之事皆不妄說，以是四境故。次第說四語，如經「須菩提！如來是真語者、實語者、如語者、不異語者」故。不妄說小乘者，說小乘苦諦等唯是諦故。不妄說大乘者，說法無我真如故，真如者即是真如故。不妄說授記者，一切過去未來現在授記故。如彼義，如是說，不顛倒故。"
  ],
  [
    1487,
    "0788c26",
    "經復言「須菩提！如來所得法，所說法無實、無妄語」者。何故如是說？偈言：",
    882,
    "0788c26",
    "隨順彼實智，　　說不實不虛；",
    883,
    "0788c26",
    "如聞聲取證，　　對治如是說。",
    884,
    "0789a08",
    "此義云何？諸佛所說法，此法不能得彼法。而隨順義故，以所說法不能得彼證法。何以故？如所聞聲無如是義故，是故無實。以此所說法，隨順彼證法，是故無妄語。若爾，何故說如來所得法、所說法？以依字句說故。何故如來前說如來是真語者，復言所說法無實無妄語？偈言「如聞聲取證，對治如是說」故。"
  ],
  [
    886,
    "0789a19",
    "論曰：復有疑，若聖人以無為真如法得名，彼真如一切時一切處有，云何不住心得佛菩提則非不住？若一切時一切處實有真如，何故有人能得、有不得者？為斷此疑，故說入闇等喻。此明何義？偈言：",
    887,
    "0789a19",
    "時及處實有，　　而不得真如；",
    888,
    "0789a19",
    "無智以住法，　　餘者有智得。",
    889,
    "0789a26",
    "此義云何？一切時者，謂過、現、未來。一切處者，謂三世。眾生實有真如法，何故不得？偈言「無智以住法」故。彼無智以心住法故。此復何義？不清淨故。以有智者心不住法，是故能得。以是義故，諸佛如來清淨真如得名，是故住心不得佛菩提。又此譬喻明於何義？偈言：",
    890,
    "0789a26",
    "闇明愚無智，　　明者如有智；",
    891,
    "0789a26",
    "對治及對法，　　得滅法如是。",
    892,
    "0789b05",
    "此義云何？彼闇明喻者，相似法故。闇者示現無智，日光明者示現有智。有目者明何義？偈言「對治及對法，得滅法如是」故。如是次第，又有目者如能對治法故。夜分已盡者，如所治暗法盡故。日光明照者，如能治法現前故。如經「須菩提！譬如有人入暗，則無所見」如是等故。"
  ],
  [
    894,
    "0789b22",
    "論曰：自下復說何義？偈言：",
    895,
    "0789b22",
    "於何法修行，　　得何等福德？",
    896,
    "0789b22",
    "復成就何業？　　如是說修行。",
    897,
    "0789b25",
    "於何法修行者，示現彼行。云何示現？偈言：",
    898,
    "0789b25",
    "名字三種法，　　受持聞廣說，",
    899,
    "0789b25",
    "修從他及內，　　得聞是修智。",
    900,
    "0789b28",
    "此說何義？於彼名字得成聞慧。此有三種：一者受；二者持；三者讀誦。此云何知？偈言「受持聞廣說」故。受持修行，依總持法故。讀誦修行，依聞慧廣故。廣多讀習亦名聞慧，此是名字中三種修行。如經「復次須菩提！若有善男子善女人，能於此法門受持讀誦」故。",
    1488,
    "0789b28",
    "彼修行云何得？偈言「修從他及內，得聞是修智」故。此義云何？為修得相，於他及自身。云何於他及自身？謂聞及修如是次第，從他聞法、內自思惟，為得修行故。向說名字及以修行，此為自身。偈言：",
    901,
    "0789b28",
    "此為自淳熟，　　餘者化眾生；",
    902,
    "0789b28",
    "以事及時大，　　福中勝福德。",
    903,
    "0789c12",
    "此義云何？彼名字聞慧修行為自身淳熟故，餘者化眾生廣說法故。得何等福德者，示現勝挍量福德故。偈言「以事及時大，福中勝福德」故，此捨身福德勝於前捨身福德。云何勝？以事勝故、以時大故，即一日時多捨身故，復多時故。如經「須菩提！若善男子善女人，初日分以恒河沙等身布施，乃至若復有人聞此法門信心不謗，其福勝彼無量阿僧祇，何況書寫受持、讀誦修行、為人廣說」故。"
  ],
  [
    1489,
    "0790a27",
    "又說大乘者，最妙大乘修行勝故。以信小乘等則不能聞此，示希聞而能信法故。如經「以要言之，是經有不可思議不可稱量無邊功德，如來為發大乘者說、為發最上乘者說」故。"
  ],
  [
    1491,
    "0790a27",
    "如是人等則為荷擔如來阿耨多羅三藐三菩提者，示現受持真妙法故。受持法者，即是荷擔大菩提。如經「如是人等，則為荷擔如來阿耨多羅三藐三菩提」故。"
  ],
  [
    1492,
    "0790a27",
    "在在處處供養者，當知是人必定成就無量功德。如經「在在處處若有此經，一切世間天、人、阿修羅所應供養，當知此處則為是塔，皆應恭敬作禮圍繞，以諸花香而散其處」故。"
  ],
  [
    1493,
    "0790a27",
    "受持讀誦此經為人輕賤者，示現遠離一切諸障故。何故為人輕賤而離諸障？以有大功德故。如經「是人先世罪業則為消滅」故。"
  ],
  [
    905,
    "0790a19",
    "論曰：復成就何業修行者？今顯彼修行業。偈言：",
    906,
    "0790a19",
    "非餘者境界，　　唯依大人說，",
    907,
    "0790a19",
    "及希聞信法，　　滿足無上界。",
    908,
    "0790a19",
    "受持真妙法，　　尊重身得福，",
    909,
    "0790a19",
    "及遠離諸障，　　復能速證法。",
    910,
    "0790a19",
    "成種種勢力，　　得大妙果報，",
    911,
    "0790a19",
    "如是等勝業，　　於法修行知。",
    912,
    "0790a27",
    "此三行偈說何等義？有不可思議者，示不可思議境界故。不可稱量者，謂唯獨大人，不共聲聞等，以為住第一大乘眾生說故，此示依止大人故。",
    1490,
    "0790a27",
    "希聞者，謂不可思議等文句。得不可思議等福德，顯滿足性故。以福德善根滿足故，此說不可思議等文句。如經「皆成就不可思議、不可稱、無有邊、無量功德聚」故。"
  ],
  [
    1494,
    "0790a27",
    "於然燈佛前供養諸佛功德，於後末世受持此法門功德福多於彼者，此示速證菩提法故，以多福德莊嚴速疾滿足故。"
  ],
  [
    1496,
    "0790a27",
    "若聞此事其心迷亂者，以彼果報不可思議甚為勝妙，示非思量智境界故。"
  ],
  [
    1495,
    "0790a27",
    "當知是法門不可思議，果報亦不可思議者，此明何義？偈言「成種種勢力，得大妙果報」故。所謂攝受四天王、釋提桓因、梵天王等，成就勢力故。",
    1497,
    "0790a27",
    "住彼修行中成如是等功德，是故彼修行等業應知。如經「當知是法門不可思議，果報亦不可思議」故。"
  ],
  [
    914,
    "0790c13",
    "論曰：何故前說三種修行，今復重說，此有何勝？偈言：",
    915,
    "0790c13",
    "於內心修行，　　存我為菩薩，",
    916,
    "0790c13",
    "此即障於心，　　違於不住道。",
    917,
    "0790c17",
    "此義云何？若菩薩於自身三種修行，生如是心：「我住於菩薩大乘，我如是修行，我如是降伏其心。」菩薩生此分別，則障於菩提行。偈言「於內心修行，存我為菩薩，此即障於心」故。障何等心？偈言「違於不住道」故。如經「何以故？須菩提！實無有法名為菩薩發阿耨多羅三藐三菩提心者」故。"
  ],
  [
    1499,
    "0791a20",
    "若無菩提，即無諸佛如來。有如是謗，謂一向無諸佛。為斷此疑，如經「何以故？須菩提！言如來者即實真如」故。實者非顛倒義故，真如者不異不變故。"
  ],
  [
    1500,
    "0791a20",
    "「須菩提！若有人言：如來得阿耨多羅三藐三菩提」者，此示何義？偈言「菩提彼行等」故。此義云何？彼菩薩行，若人言有實者，此則虛妄。如是如來得阿耨多羅三藐三菩提，若人言得者，此亦虛妄故，言「菩提彼行等」故。"
  ],
  [
    1501,
    "0791a20",
    "若如是有人謗言：如來不得阿耨多羅三藐三菩提。為斷此疑，如經「須菩提！如來所得阿耨多羅三藐三菩提法，不實不妄語」故。此義云何？以如來得彼菩提故。偈言「非實有為相」故。有為相者，謂五陰相，彼菩提法無色等相故。此復云何？偈言：",
    923,
    "0791a20",
    "彼即非相相，　　以不虛妄說；",
    924,
    "0791a20",
    "是法諸佛法，　　一切自體相。",
    925,
    "0791b12",
    "此義云何？彼即於色等非相，無色等相故，彼即菩提相故。是故偈言「彼即非相相，以不虛妄說」故。"
  ],
  [
    1502,
    "0791b12",
    "「是故如來說一切法佛法」如是等，此義云何？以如來得如是法。偈言「是法諸佛法，一切自體相」故。自體相者，非體自體故。此明何義？一切法真如體故。彼法如來所證，是故言一切法佛法。彼處色等相不住故，彼一切色等諸法非法。如是諸法非法，即是諸法法，以無彼法相，常不住持彼法相故。"
  ],
  [
    919,
    "0791a13",
    "論曰：此中有疑，若無菩薩，云何釋迦如來於然燈佛所行菩薩行？為斷此疑，如經「須菩提！於意云何？如來於然燈佛所，有法得阿耨多羅三藐三菩提不？不也。世尊！」如是等。此明何義？偈言：",
    920,
    "0791a13",
    "以後時授記，　　然燈行非上；",
    921,
    "0791a13",
    "菩提彼行等，　　非實有為相。",
    922,
    "0791a20",
    "此義云何？於然燈佛時非第一菩薩行。何以故？我於彼時所修諸行，無有一法得阿耨多羅三藐三菩提。若我於彼佛所已證菩提，則後時諸佛不授我記，是故我於彼時行未成佛，故偈言「以後時授記，然燈行非上」故。"
  ],
  [
    927,
    "0791b24",
    "論曰：大身譬喻，示現何義？偈言：",
    928,
    "0791b24",
    "依彼法身佛，　　故說大身喻，",
    929,
    "0791b24",
    "身離一切障，　　及遍一切境。",
    930,
    "0791b24",
    "功德及大體，　　故即說大身；",
    931,
    "0791b24",
    "非身即是身，　　是故說非身。",
    932,
    "0791b29",
    "此二偈示何義？畢竟遠離煩惱障智障，畢竟具足法身故。此復云何？有二種義：一者遍一切處；二者功德大，是故名大身。偈言「功德及大體」故。遍一切處者，真如一切法不差別故。偈言「非身即是身，是故說非身」故。如經「世尊！如來說人身妙大，則非大身，是故如來說名大身」故。此說何義？非身者無有諸相，是名非身；大者，有真如體，如是即名妙大身。如經「是名妙大身」故。"
  ],
  [
    934,
    "0791c18",
    "論曰：此中有疑，若無菩薩者，諸佛亦不成大菩提，眾生亦不入大涅槃，亦無清淨佛國土。若如是，為何義故，諸菩薩摩訶薩發心欲令眾生入涅槃，起心修行清淨佛國土？自下經文為斷此疑。云何斷疑？偈言：",
    935,
    "0791c18",
    "不達真法界，　　起度眾生意，",
    936,
    "0791c18",
    "及清淨國土，　　生心即是倒。",
    937,
    "0791c25",
    "此義云何？若起如是心即是顛倒非菩薩者，起何等心名為菩薩？如經「須菩提！若菩薩通達無我無我法者，如來說名真是菩薩菩薩」故。此示何義？偈言：",
    938,
    "0791c25",
    "眾生及菩薩，　　知諸法無我，",
    939,
    "0791c25",
    "非聖自智信，　　及聖以有智。",
    940,
    "0792a02",
    "此明何義？知無我無我法者，謂眾生及菩薩。何等眾生？何等菩薩？於彼法若能自智信，若世間智出世間智，所謂凡夫聖人，是人名為菩薩。此言攝世諦菩薩、出世諦菩薩，是故重說菩薩菩薩。如經「如來說名真是菩薩菩薩」故。"
  ],
  [
    947,
    "0792b09",
    "論曰：復有疑，前說菩薩不見彼是眾生、不見我為菩薩、不見清淨佛國土。何以故？以不見諸法名為諸佛如來。若如是，或謂諸佛如來不見諸法。自下經文為斷此疑故，說五種眼。偈言：",
    948,
    "0792b09",
    "雖不見諸法，　　非無了境眼；",
    949,
    "0792b09",
    "諸佛五種實，　　以見彼顛倒。",
    950,
    "0792b16",
    "何故說彼非顛倒？為顯斷疑譬喻，是故說我知彼種種心住如是等。此示何義？彼非顛倒，以見顛倒故。"
  ],
  [
    1503,
    "0792b16",
    "何者是顛倒？偈言：",
    951,
    "0792b16",
    "種種顛倒識，　　以離於實念，",
    952,
    "0792b16",
    "不住彼實智，　　是故說顛倒。",
    953,
    "0792b21",
    "此義云何？種種顛倒者，彼種種心緣住，是名種種識，以六種識差別顛倒。何故彼心住名為顛倒？偈言「以離於實念，不住彼實智，是故說顛倒」故。",
    1504,
    "0792b21",
    "如來說諸心住皆為非心住者，此句示現遠離四念處故。此以何義？心住者住彼念處，以離彼念處故云不住。",
    1505,
    "0792b21",
    "又住、不動、根本，名異義一。若如是不住，是故說心住。此明不住相續不斷行因，是故不住示彼相續顛倒。"
  ],
  [
    1506,
    "0792b21",
    "如經「何以故？須菩提！過去心不可得、現在心不可得、未來心不可得」，以過去未來故不可得，現在心虛妄分別故不可得。如是示彼心住顛倒、諸識虛妄，以無三世觀故。"
  ],
  [
    1507,
    "0792b21",
    "何故依福德重說譬喻？偈言：",
    954,
    "0792b21",
    "佛智慧根本，　　非顛倒功德，",
    955,
    "0792b21",
    "以是福德相，　　故重說譬喻。",
    956,
    "0792c07",
    "此說何義？復有疑，向說心住顛倒；若如是，福德亦是顛倒。若是顛倒，何名善法？"
  ],
  [
    1508,
    "0792c07",
    "為斷此疑，示現心住雖顛倒，福德非顛倒。何以故？偈言「佛智慧根本」故。",
    1509,
    "0792c07",
    "云何示現根本？如經「須菩提！若福德有實，如來則不說福德聚福德聚」故。",
    1510,
    "0792c07",
    "此義云何？明有漏福德聚是其顛倒，以此福德聚是有漏故，所以如來不說福德聚。",
    1511,
    "0792c07",
    "又福德聚者，即福德聚。何以故？若非福德聚者，如來則不說為智慧根本，是故福德聚者即福德聚。"
  ],
  [
    958,
    "0792c25",
    "論曰：復有疑，若諸佛以無為法得名，云何諸佛成就八十種好三十二相而名為佛？為斷此疑，是故說非成就色身、非成就諸相得見如來。"
  ],
  [
    1512,
    "0792c25",
    "又色身攝得八十種好三十二相，如經「何以故？如來說具足色身，即非具足色身，是故如來說名具足色身。",
    1513,
    "0792c25",
    "何以故？如來說諸相具足即非具足，是故如來說名諸相具足」故。何故如是說？偈言：",
    959,
    "0792c25",
    "法身畢竟體，　　非彼相好身，",
    960,
    "0792c25",
    "以非相成就，　　非彼法身故。",
    961,
    "0792c25",
    "不離於法身，　　彼二非不佛，",
    962,
    "0792c25",
    "故重說成就，　　亦無二及有。",
    963,
    "0793a08",
    "此二偈說何義？彼法身畢竟體，非色身成就，亦非諸相成就，以非彼身故。非彼身者，以非彼法身相故。",
    1514,
    "0793a08",
    "此二非不佛，即彼如來身有故。何者是二？一者色身成就；二者諸相成就。以此二法不離於法身，是故彼如來身成就相好，亦得說有。云何說有？經言「色身成就、諸相成就」故。是故偈言「彼二非不佛」故。",
    1515,
    "0793a08",
    "是故此二亦得言無，故說非身成就、非相成就。亦得言有，故說色身成就、諸相成就故，偈言「亦無二及有」故。",
    1516,
    "0793a08",
    "何故如是說？以彼法身中無，即於是義說如來色身成就、諸相成就，以不離彼身故。而法身不如是說，以法身非彼體故。"
  ],
  [
    965,
    "0793a25",
    "論曰：復有疑，若如來具足色身成就不可得見，若相成就不可得見，云何言如來說法？自下經文為斷此疑，如經「若人言如來有所說法，則為謗佛，不能解我所說」故。此義云何？偈言：",
    966,
    "0793a25",
    "如佛法亦然，　　所說二差別；",
    967,
    "0793a25",
    "不離於法界，　　說法無自相。",
    968,
    "0793b03",
    "何故重言說法說法者？偈言「所說二差別」故。何者是二？一者所說法；二者所有義。何故言無法可說是名說法者？偈言「不離於法界，說法無自相」故。此以何義？所說法離於真法界不可得自相見故。"
  ],
  [
    970,
    "0793b12",
    "論曰：復有疑，若言諸佛說者，是無所說法不離於法身，亦是其無；有何等人能信如是甚深法界？自下經文為斷此疑。偈言：",
    971,
    "0793b12",
    "所說說者深，　　非無能信者；",
    972,
    "0793b12",
    "非眾生眾生，　　非聖非不聖。",
    973,
    "0793b17",
    "何故言須菩提非眾生非不眾生者？偈言「非眾生眾生，非聖非不聖」故。此以何義？若有信此經，彼人非眾生。非眾生者，非無聖體。非無聖體者，非凡夫體故。非不眾生者，以有聖體故。彼人非凡夫眾生，非不是聖體眾生。如經「何以故？須菩提？眾生眾生者，如來說非眾生，是名眾生」故。如來說非眾生者，非凡夫眾生，是故說眾生眾生。以聖人眾生，是故說非眾生。"
  ],
  [
    975,
    "0793c07",
    "論曰：復有疑，若如來不得一法名阿耨多羅三藐三菩提者，云何離於上上證，轉轉得阿耨多羅三藐三菩提？自下經文為斷此疑，示現非證法名為得阿耨多羅三藐三菩提。此義云何？偈言：",
    976,
    "0793c07",
    "彼處無少法，　　知菩提無上；",
    977,
    "0793c07",
    "法界不增減，　　淨平等自相。",
    978,
    "0793c07",
    "有無上方便，　　及離於漏法；",
    979,
    "0793c07",
    "是故非淨法，　　即是清淨法。",
    980,
    "0793c16",
    "此明何義？彼菩提處無有一法可證，名為阿耨多羅三藐三菩提。如經「世尊！無有少法如來得阿耨多羅三藐三菩提法」故。"
  ],
  [
    1517,
    "0793c16",
    "彼復有何義？偈言「法界不增減」，不增減者，是法平等，是故名無上，以更無上上故。如經「復次須菩提！是法平等，無有高下，是名阿耨多羅三藐三菩提」故。"
  ],
  [
    1518,
    "0793c16",
    "又諸佛如來清淨法身平等無差別，於彼處無有勝者，是故說無上。如經「以無眾生、無人、無壽者，得平等阿耨多羅三藐三菩提」故。",
    1519,
    "0793c16",
    "又彼法無我自體真實，更無上上故，名阿耨多羅三藐三菩提故。"
  ],
  [
    1520,
    "0793c16",
    "又彼法有無上方便，以一切善法滿足故，說阿耨多羅三藐三菩提。餘菩提者，善法不滿足，更有上方便。",
    1521,
    "0793c16",
    "如經「一切善法得阿耨多羅三藐三菩提故。須菩提！所言善法善法者，如來說非善法，是名善法」者，何故如是說？偈言「及離於漏法」，是故彼漏非是淨法，此即是清淨法故。此以何義？彼法無有漏法故，名非善法；以無有漏法故，是故名為善法，以決定無漏善法故。"
  ],
  [
    982,
    "0794a13",
    "論曰：復有疑，若一切善法滿足得阿耨多羅三藐三菩提者，則所說法不能得大菩提。何以故？以所說法無記法故。為斷此疑，重說勝福譬喻。示現何義？偈言：",
    983,
    "0794a13",
    "雖言無記法，　　而說是彼因；",
    984,
    "0794a13",
    "是故一法寶，　　勝無量珍寶。",
    985,
    "0794a19",
    "此義云何？雖言所說法是無記，而能得大菩提。何以故？以遠離所說法不能得大菩提。以是義故，此法能為菩提因。又言無記者，此義不然。何以故？汝法是無記，而我法是記。",
    1522,
    "0794a19",
    "偈言「是故一法寶，勝無量珍寶」故。是故此所說法，勝彼阿僧祇須彌等珍寶故。如經「若人以此般若波羅蜜經乃至一四句偈等，受持讀誦為他人說，於前福德百分不及一」如是等，此示何義？偈言：",
    986,
    "0794a19",
    "數力無似勝，　　無似因亦然；",
    987,
    "0794a19",
    "一切世間法，　　不可得為喻。",
    988,
    "0794b01",
    "此說何等義？示於前福德此福為勝。云何為勝？一者數勝；二者力勝；三者不相似勝；四者因勝。是故偈言「一切世間法，不可得為喻」故。",
    1523,
    "0794b01",
    "數勝者，如經「百分不及一，乃至算數譬喻所不能及」故。以數無限齊故，攝得餘數應知。",
    1524,
    "0794b01",
    "力勝者，如經「不及一歌羅分」故。",
    1525,
    "0794b01",
    "無似勝者，此福德中數不相似，以此福德不可數故。如經「數不能及」故。",
    1526,
    "0794b01",
    "因勝者，因果不相似，以此因果勝彼因果故。如經「乃至優波尼沙陀分不及一」故。",
    1527,
    "0794b01",
    "又此法最勝，無有世間法可喻此法故。偈言「一切世間法不可得為喻」故。如是此福德中彼福微少，是故無法可喻。"
  ],
  [
    990,
    "0794b20",
    "論曰：復有疑，若是法平等相無有高下者，云何如來名為度眾生？自下經文為斷此疑。云何斷疑？偈言：",
    991,
    "0794b20",
    "平等真法界，　　佛不度眾生；",
    992,
    "0794b20",
    "以名共彼陰，　　不離於法界。",
    993,
    "0794b25",
    "此義云何？眾生假名與五陰共故。彼名共陰，不離於法界，偈言「不離於法界」故。彼法界無差別故，偈言「平等真法界」故。是故如來不度一眾生，偈言「佛不度眾生」故。",
    1528,
    "0794b25",
    "如經「何以故？實無有眾生如來度者」故。"
  ],
  [
    1531,
    "0794b25",
    "「佛言：須菩提！若有實眾生如來度者，如來則有我、人、眾生、壽者相者」，此明何義？偈言：",
    994,
    "0794b25",
    "取我度為過，　　以取彼法是；",
    995,
    "0794b25",
    "取度眾生故，　　不取取應知。",
    996,
    "0794c05",
    "此義云何？若如來有如是心「五陰中有眾生可度」者，此是取相過，以著彼法故。偈言「取我度為過」故。「以取彼法是」者，以取五陰中是眾生故。「取度眾生故」者，欲令眾生得解脫，有如是相故。"
  ],
  [
    1529,
    "0794c05",
    "經復言「須菩提！如來說有我者，則非有我，而毛道凡夫生者，以為有我」者，此義云何？偈言「不取取應知」故。此以何義？以彼不實義，是故彼不取。以不取者，即是毛道凡夫取，而即是不取故，言不取取故。"
  ],
  [
    1530,
    "0794c05",
    "又「須菩提！毛道凡夫生者，如來說名非生」者，不生聖人法故言非生。"
  ],
  [
    998,
    "0794c22",
    "論曰：復有疑，雖相成就不可得見如來，以非彼體，以如來法身為體；而如來法身以見相成就比知，則知如來法身為福相成就。自下經文為斷此疑。云何斷疑？偈言：",
    999,
    "0794c22",
    "非是色身相，　　可比知如來；",
    1000,
    "0794c22",
    "諸佛唯法身，　　轉輪王非佛。",
    1001,
    "0794c28",
    "此義云何？有人言：福德能成是相果報，以成是相故，則知福德力得大菩提。若如是，如來則以相成就得阿耨多羅三藐三菩提。為遮此故，如經「若以相成就觀如來者，轉輪聖王應是如來，是故非以相成就得見如來」故。此義云何？偈言：",
    1002,
    "0794c28",
    "非相好果報，　　依福德成就；",
    1003,
    "0794c28",
    "而得真法身，　　方便異相故。",
    1004,
    "0795a07",
    "此明何義？法身者是智相身，福德者是異相身故。"
  ],
  [
    1010,
    "0795a14",
    "論曰：此二偈說何義？偈言：",
    1011,
    "0795a14",
    "唯見色聞聲，　　是人不知佛；",
    1012,
    "0795a14",
    "以真如法身，　　非是識境故。",
    1013,
    "0795a17",
    "此示何義？如來法身不應如是見聞。不應如是見聞者，不應如是見色聞聲。以何等人不能見？謂凡夫不能見故。偈言「唯見色聞聲，是人不知佛」故。如經「是人行邪道，不能見如來」故。是人者，是凡夫人，不能見真如法身。如經「彼如來妙體，即法身諸佛。法體不可見，彼識不能知」故。"
  ],
  [
    1015,
    "0795b08",
    "論曰：有人起如是心：「若不依福德得大菩提，如是諸菩薩摩訶薩則失福德及失果報。」自下經文為斷此疑。云何斷疑？偈言：",
    1016,
    "0795b08",
    "不失功德因，　　及彼勝果報；",
    1017,
    "0795b08",
    "得勝忍不失，　　以得無垢果。",
    1018,
    "0795b08",
    "示勝福德相，　　是故說譬喻；",
    1019,
    "0795b08",
    "是福德無報，　　如是受不取。",
    1020,
    "0795b15",
    "此義云何？雖不依福德得真菩提，而不失福德及彼果報。何以故？以能成就智慧莊嚴、功德莊嚴故。"
  ],
  [
    1532,
    "0795b15",
    "何故依彼福德重說譬喻？偈言「得勝忍不失，以得無垢果」故。",
    1533,
    "0795b15",
    "此義云何？有人起如是心：「諸菩薩摩訶薩得無生法忍，以得出世間智，失彼福德及以果報。」為遮此故，示現福德不失，而更得清淨殊勝功德，是故不失。如經「何以故？菩薩發阿耨多羅三藐三菩提心者，於法不說斷滅相」故。"
  ],
  [
    1534,
    "0795b15",
    "若復有菩薩知一切法無我得無生法忍者，有二種無我，不生二種無我相，是故受而不取。如經「佛言：須菩提！菩薩受福德不取福德，是故菩薩取福德。」故。",
    1535,
    "0795b15",
    "云何菩薩受福德不取福德？偈言「是福德無報」，如是受不取故。此義云何？取者，彼福德得有漏果報。以有漏果報故，彼福德可訶。如是取者名之為取，如取非道故。「此福德無報」，無報者，無彼有漏報，是故此福德受而不取。"
  ],
  [
    1022,
    "0795c06",
    "論曰：若諸菩薩不受彼果報，云何諸菩薩福德眾生受用？偈言：",
    1023,
    "0795c06",
    "是福德應報，　　為化諸眾生，",
    1024,
    "0795c06",
    "自然如是業，　　諸佛現十方。",
    1025,
    "0795c10",
    "此義云何？明諸佛化身有用，彼法身諸佛不去不來故。偈言「自然如是業，諸佛現十方」故。此復何義？偈言：",
    1026,
    "0795c10",
    "去來化身佛，　　如來常不動；",
    1027,
    "0795c10",
    "於是法界處，　　非一亦不異。",
    1028,
    "0795c15",
    "此明不去不來義故。如經「何以故？如來者，無所至去無所從來」故。此義云何？若如來有去來差別，即不得言常如是住。常如是住者，不變不異故。"
  ],
  [
    1030,
    "0796a15",
    "論曰：碎微塵譬喻者，示現何義？偈言：",
    1031,
    "0796a15",
    "世界作微塵，　　此喻示彼義；",
    1032,
    "0796a15",
    "微塵碎為末，　　示現煩惱盡。",
    1033,
    "0796a18",
    "此明何義？偈言「於是法界處，非一亦非異」故。彼諸佛如來於真如法界中，非一處住亦非異處住，為示此義故說世界碎微塵喻。此喻示現何義？偈言「微塵碎為末，示現煩惱盡」故。此喻非聚集微塵眾，示現非一喻。此義云何？偈言：",
    1034,
    "0796a18",
    "非聚集故集，　　非唯是一喻；",
    1035,
    "0796a18",
    "聚集處非彼，　　非是差別喻。",
    1036,
    "0796a26",
    "此義云何？如微塵碎為末非一處住，以無有聚集物故。亦非異處差別，以聚集微塵差別不可得故、以差別不住故。如是諸佛如來，遠離煩惱障，住彼法界中，非一處住亦非異處住。"
  ],
  [
    1536,
    "0796a26",
    "如是三千世界一合相喻，非聚集故。此以何義？如經「如來說一合相則非一合相，是故如來說一合相」故。若實有一物聚集，如來則不說微塵聚集。如是若實有一世界，如來則不說三千大千世界。",
    1537,
    "0796a26",
    "如經「若世界實有者，則是一合相故，但凡夫之人貪著其事」者，以彼聚集無物可取，虛妄分別，是故凡夫妄取。若有實者，即是正見，故知妄取。何故？凡夫無物而取物。"
  ],
  [
    1538,
    "0796a26",
    "如經「佛言：須菩提！一合相者則是不可說，但凡夫之人貪著其事」如是等，此示何義？偈言：",
    1037,
    "0796a26",
    "但隨於音聲，　　凡夫取顛倒；",
    1038,
    "0796a26",
    "非無二得道，　　遠離於我法。"
  ],
  [
    1039,
    "0796b13",
    "如經「何以故？須菩提！若人如是言：佛說我見、人見、眾生見、壽者見，如是乃至是名我見、人見、眾生見、壽者見」故。此復何義？偈言「非無二得道，遠離於我法」故。此義云何？非無我無法，離此二事而得菩提。云何得菩提？遠離彼二見故得於菩提。偈言「遠離於我法」故。此復何義？偈言：",
    1040,
    "0796b13",
    "見我即不見，　　無實虛妄見；",
    1041,
    "0796b13",
    "此是微細障，　　見真如遠離。",
    1042,
    "0796b22",
    "是故見即不見，無其實義，以虛妄分別、以是無我，是故如來說彼我見即是不見，以其無實。無實者，即是無物。以是義故，說我見即是虛妄見。如是示現我見不見故，見法者亦是不見。"
  ],
  [
    1539,
    "0796b22",
    "如經「須菩提！菩薩發阿耨多羅三藐三菩提心，於一切法應如是知、如是見、如是信，如是不住法相」故。此復何義？以見法相即不見相，如彼我見即非見故。",
    1541,
    "0796b22",
    "何故此二見說名不見？偈言「此是微細障，見真如遠離」故。此復云何？彼見我見法，此是微細障。以不見彼二故，是以見法而得遠離。偈言「見真如遠離」故。",
    1542,
    "0796b22",
    "又如是知、如是見、如是信者，此示何義？偈言：",
    1043,
    "0796b22",
    "二智及三昧，　　如是得遠離；",
    1044,
    "0796b22",
    "化身示現福，　　非無無盡福。",
    1045,
    "0796c08",
    "此義云何？示現世智第一義智，及依止三昧得遠離彼障，是故重說勝福譬喻。此示何義？偈言「化身示現福，非無無盡福」故。此復何義？雖諸佛自然化身作業，而彼諸佛化身說法，有無量無盡無漏功德故。"
  ],
  [
    1540,
    "0796c08",
    "云何為人演說而不名說是名為說者？何故如是說？偈言：",
    1046,
    "0796c08",
    "諸佛說法時，　　不言是化身；",
    1047,
    "0796c08",
    "以不如是說，　　是故彼說正。",
    1048,
    "0796c16",
    "此義云何？若化身諸佛說法時，不言我是化身，是故彼所說是正說。若不如是說者，可化眾生不生敬心。何以故？以不能利益眾生，即彼說是不正說，是故不說我是化佛。"
  ],
  [
    1052,
    "0796c23",
    "論曰：復有疑，若諸佛如來常為眾生說法，云何言如來入涅槃？為斷此疑，是故如來說彼偈喻。此義云何？偈言：",
    1053,
    "0796c23",
    "非有為非離，　　諸如來涅槃；",
    1054,
    "0796c23",
    "九種有為法，　　妙智正觀故。",
    1055,
    "0796c28",
    "此義云何？諸佛涅槃，非有為法亦不離有為法。何以故？以諸佛得涅槃，化身說法示現世間行，為利益眾生故。此明諸佛以不住涅槃、以不住世間故。何故？諸佛示現世間行，而不住有為法中。偈言「九種有為法，妙智正觀故」，此以何義？如星宿等相對法，九種正觀故。此九種正觀，於九種境界應知。觀何境界？偈言：",
    1056,
    "0796c28",
    "見相及於識，　　器身受用事，",
    1057,
    "0796c28",
    "過去現在法，　　亦觀未來世。"
  ],
  [
    1058,
    "0797a08",
    "云何觀九種法？",
    1543,
    "0797a08",
    "譬如星宿為日所映，有而不現；能見心法亦復如是。",
    1544,
    "0797a08",
    "又如目有瞖則見毛輪等色，觀有為法亦復如是，以顛倒見故。",
    1545,
    "0797a08",
    "又如燈識亦如是，依止貪愛法住故。",
    1546,
    "0797a08",
    "又如幻所依住處亦如是，以器世間種種差別無一體實故。",
    1547,
    "0797a08",
    "又如露身亦如是，以少時住故。",
    1548,
    "0797a08",
    "又如泡，所受用事亦如是，以受想因三法不定故。",
    1549,
    "0797a08",
    "又如夢，過去法亦如是，以唯念故。",
    1550,
    "0797a08",
    "又如電，現在法亦如是，以剎那不住故。",
    1551,
    "0797a08",
    "又如雲，未來法亦如是，以於子時阿黎耶識與一切法為種子根本故。",
    1552,
    "0797a08",
    "觀如是九種法，得何等功德、成就何智？偈言：",
    1059,
    "0797a08",
    "觀相及受用，　　觀於三世事，",
    1060,
    "0797a08",
    "於有為法中，　　得無垢自在。",
    1061,
    "0797a22",
    "此義云何？觀有為法三種：一觀有為法，以觀見相識。二者觀受用，以觀器世間等，以何處住、以何等身、受用何等？三者觀有為行，以何等法三世轉差別？如是觀一切法，於世間法中得自在故。偈言「於有為法中，得無垢自在」故。"
  ],
  [
    1063,
    "0797a28",
    "諸佛希有總持法，　　不可稱量深句義，",
    1064,
    "0797a28",
    "-從尊者聞及廣說，　　迴此福德施群生。"
  ]
]