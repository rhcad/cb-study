// T1843 大乘起信論義疏（净影疏），隋 慧遠撰
 const T1843Notes = [
  [
    1363,
    "0175a06",
    "大乘起信論者蓋乃宣顯至極深理之妙論也。摧邪之利刀排淺之深淵立正之勝幢。",
    1421,
    "0175a06",
    "是以諸佛法身菩薩皆以此法為體。凡夫二乘此理為性。改凡成聖莫不由之。",
    1422,
    "0175a06",
    "是故釋尊為表此法以殊勝故。超過巨海須彌山等於鐵圍上楞伽城中十頭羅剎宮殿之中說此法也。即表其三乘絕分如法華論主。",
    1423,
    "0175a06",
    "論主問言。何故住此靈鷲山中說此法耶。釋言。為題此一乘法以殊勝故依處以題。",
    1424,
    "0175a06",
    "又十地論中問。何故在此他化自在天摩尼寶殿中說此法門。釋言。為題十地法門以殊勝故挍量勝故。",
    1425,
    "0175a06",
    "此亦如是一化所說教雖眾多要唯有二。一者聲聞藏二者菩薩藏。教聲聞法名聲聞藏。教菩薩法名菩薩藏。",
    1426,
    "0175a06",
    "何以故知佛教但二。有事有文。",
    1427,
    "0175a06",
    "言有事者佛滅度後迦葉阿難於王舍城結集三藏名聲聞藏。文殊阿難於鐵圍山集摩訶衍。名菩薩藏。故知佛教無出此二。",
    1428,
    "0175a06",
    "言有文者涅槃經言。十二部中唯方廣部菩薩所持。餘十一部聲聞所持。地持論中亦同此說。",
    1429,
    "0175a06",
    "下復說言聲聞菩薩出苦道說修多羅。結集經者謂集二藏。說聲聞行為聲聞藏。說菩薩行為菩薩藏。故知所說無出此二。亦名大乘小乘半滿教也。名雖有異其義不殊。",
    1430,
    "0175a06",
    "此二藏中各分有三。謂修多羅毘尼毘曇。小乘三藏者如四阿含經。是修多羅藏。五部戒律是毘尼藏。毘曇成實是毘曇藏。大乘三藏者如涅槃華嚴等。是修多羅藏。清淨毘尼方等經等是毘尼藏。十地地持等是阿毘曇藏。",
    1431,
    "0175a06",
    "今此論者二藏之中菩薩藏。攝三藏之中是第三阿毘曇藏。亦名摩德勒伽藏。此云行境界。亦名摩夷此云行母。",
    1432,
    "0175a06",
    "此論所明八識之理為體行法為宗。諸菩薩等依於此理得起修行。依行成德故言菩薩摩德勒伽藏也。"
  ],
  [
    1433,
    "0175a06",
    "所言大者物莫能過目之為大。既言至極焉有勝己。故言名大。",
    1434,
    "0175a06",
    "所言乘者運載為義。乘有二種。一法二行。言法乘者能運他用。無自運義。即是理法。言行乘者自運運他故名為乘。",
    1435,
    "0175a06",
    "今此論中具明理行故有二種乘。總而言之亦名一乘。無異趣故亦名佛乘。佛所乘故此皆是。名雖有異其實不改。故言大乘也。",
    1436,
    "0175a06",
    "所言起者成立為義。所言信者決定為義。此信有二釋。一云就十信位中令起真常證信也。二云即是妙法師說。是勸信也。論主是其不足之人所說之法甚深極理。恐其不順。作煩惱緣。故言我所說大乘法應當起信。不應誹謗。故論末中我今隨分總持說竟。應當敬信。若人能信是法功德無盡。何以故。理無盡故。若人誹謗獲大罪苦。始終意同豈容異乎。如菩提心論中勸發品在初建也。為說六度故先勸發心為修行也。此亦如是。為說深理故先勸起信也。",
    1437,
    "0175a06",
    "問：何故要先勸起信者？此信乃是入佛法之首故。華嚴經云。信為道源功德母。又論中云。信心如手。有手之人入海寶藏隨意拾取。無手之人雖遇寶藏不得拾取。信心亦爾。若有信人入佛法寶隨分修行得解脫樂。若無信人雖遇佛法空無所獲。故要起信。",
    1438,
    "0175a06",
    "所言論者簡異佛經之辭也。若通言之一切皆論。謂五明論是也。一切皆經謂五經是也。若別言之佛所說者名之為經。若餘人說佛所印可亦名為經。如維摩勝鬘等是也。若佛滅度後聖人自造解釋佛經名之為論。凡夫所造名為義章。",
    1439,
    "0175a06",
    "今此論者佛滅度後菩薩所造名之為論。論者所謂賓主相談因之為論。故言大乘起信論也。"
  ],
  [
    1440,
    "0175a06",
    "言馬鳴菩薩造者是為題其論主名也。亦釋幡者如龍樹論釋。",
    1441,
    "0175a06",
    "所以菩薩造此論者。佛滅度後正法之時大聖去近。人根厚信故無異端。",
    1442,
    "0175a06",
    "七百歲後大聖去遠。聖弟子眾遂佛滅度人根薄信。以世衰故外道異端競興於世。所謂青同仙人出建陀論二十卷。過去無因為宗。黃頭仙人出闡陀論。自然為宗。及衛世師論第十八部是也。",
    1443,
    "0175a06",
    "於時有沙門釋子。號曰法勝。對破外道故依毘婆娑廣論西方沙門及薩婆多抄出二百五十行偈。造出四卷毘曇。雖然人根薄心鈍故毘婆沙廣論不能受持。四卷其略不得義理。是故須出。達磨多羅廣論之中。依西方沙門義與譬喻義。加二百五十行偈。抄以用造作雜心十一卷論也。",
    1444,
    "0175a06",
    "故論初言極略難解知。極廣令智退。我今處中說廣說義莊嚴。此二論主并宣有相之教令退異乘。因緣為宗。雖明空理但法上橫計定性不定法體。",
    1445,
    "0175a06",
    "又後八百九十歲後出呵梨跋摩。前雖造論滅邪外道。觀有相故不得聖道。依毘婆沙此方沙門義與曇無德義。造成實論二十卷也。廣論之中偏宣無相之教。明生法二空。觀空得道為宗。",
    1446,
    "0175a06",
    "雖三論主造論宣通。猶謂六識名相之事。非題極理。而眾人等競習此論。執為究竟。興弘於世。將欲隱沒牟尼大意。",
    1447,
    "0175a06",
    "是故復出馬鳴菩薩。愍傷眾生拕非人流。感𭆖佛出極意潛沒。依楞伽經造出起信論一卷也。雖文略少義無不盡。"
  ],
  [
    1448,
    "0175a06",
    "八識常住為體。修行趣入為宗。習六七識妄。故修盡拔眾人等執究根原。釋八九識真故湛然示迷方類趣入處也。造意如是。",
    1449,
    "0175a06",
    "此論中有三段明義。第一致敬三寶。第二論曰有法以下出其所造。第三後終二偈總結迴向。",
    1450,
    "0175a06",
    "何故有此三段者欲作大事不能輕為故先敬三寶。次出作事作事竟故所有功德迴向發願。次第三總結迴向。",
    1451,
    "0175a06",
    "就第一中有三。一者汎明諸論之首致敬不同。二者論首歸敬之意。三者隨文解釋。所言論首歸敬不同者。或具敬三寶如大智論今此論等。或唯佛法如十地論等。或但敬佛如地持論等。此皆有意。所以具敬具足福田故。何故但敬人法者。藉法成人故須禮佛。法者所釋之理。故須敬法。何故唯敬佛者。佛為教主故須禮佛。餘非教主故廢不禮。",
    1452,
    "0175a06",
    "言敬意者有六種意。一者作論所依荷思致敬。二者請承加護。三者為生物信。四者敬事之宜。五者為表勝相。六者為開眾生佛法僧念。",
    1453,
    "0175a06",
    "初言作論所依荷思敬者。若無佛說經今無所說。若無其法論無所依。若無僧傳已則不聞。由藉此三。今論得興故須皆禮。",
    1454,
    "0175a06",
    "二言請護者。若無加力何能勘說如此深理。要佛加力能說此法。如金剛藏菩薩欲說十地法門時。加四勘知四十無礙辯才。故末法惡時傳化不易。若無三寶威力加護無由自通。故須致敬以請助。",
    1455,
    "0175a06",
    "三言為信者。論主自是不足之人造論釋經。人多不信。要須歸禮示有宗承。有所制立人方取信。是故頂禮。",
    1456,
    "0175a06",
    "四言敬儀者。如似世間孝子忠臣凡所為作必造啟白君父。菩薩如是。重敬三寶過父及君。今欲造論解釋經時。寧不致敬啟白造論。故須歸禮。",
    1457,
    "0175a06",
    "五言表勝者。如成實說。三寶是其吉祥境界。樹之論首以題論勝故先致敬。",
    1458,
    "0175a06",
    "六言開眾生三寶念者。如雜心說。為令眾生於三寶中發心趣求信解觀察供養歸命故頂禮之。"
  ],
  [
    1459,
    "0175a06",
    "第三隨文解釋者。文中有二。一者初兩行偈。正明致敬三寶。二者為欲令下一行偈。明造論之意。",
    1460,
    "0175a06",
    "就第一中有三。一行餘一句明佛寶。二者法性真下二句明法寶。三者如實修行等一句者明僧寶也。",
    1461,
    "0175a06",
    "就第一中有二句。一者一行偈明應身。二者一句明法身。"
  ],
  [
    1462,
    "0175a06",
    "言歸命者是其論主敬心了辭也。內正報中命根為要。故舉要命屬彼三寶。名之為歸。為表心了。如身業中頂禮佛足。字及釋者。命者告也。"
  ],
  [
    1463,
    "0175a06",
    "所言盡者非局之辭。言十方者舉處以明所敬佛寶遍在十方。故舉在方皆依之辭。此是廣義。若言縱義應言三世。而義左右隱題言耳。"
  ],
  [
    1464,
    "0175a06",
    "言最勝者是應佛十號中初號也。非群品同故曰最勝。乘如實道來成正覺。豈非最勝。",
    1465,
    "0175a06",
    "言業遍知者應佛中福智二德也。福成就故眾人應供。種智成就名正遍知。十號中略舉三號。經中多舉此三號者十號中體故。涅槃序品中言今日如來應正遍知將入涅槃。勝鬘經亦如是說。此是一句嘆應佛名稱功德。"
  ],
  [
    1466,
    "0175a06",
    "下次一句嘆色身德。所言色者以三十二相莊嚴其身故名為色。言無礙者嘆其異辭。凡夫色者質礙為義。如來之身而無礙故曰異也。言自在者嘆其勝也。轉輪聖王雖具三十二大人相而不得自在。猶苦無我。應佛非此。自在無極。此之一句嘆色身也。",
    1467,
    "0175a06",
    "下次一句歎意業德。言救世者救者覆義。救覆生善。即是與樂得樂因故此是慈也。言大悲者悲者護義。護之止惡。悲能拔苦。應佛之意無出此二。是之一句嘆意業德也。"
  ],
  [
    1468,
    "0175a06",
    "自下一句合敬真身。言及彼者敬應佛。已兼敬真故名之及也。對此應佛體用異故名之為彼。言身體者是法佛也。萬德積聚名之為身。法無藉他故名為體。亦可應用所依在之為體故曰身體。所言相者是報佛也。法體之相故曰報佛。此之一句合明法身。",
    1469,
    "0175a06",
    "問。何故應中具明三德真中總乎。答。應佛其是教主也。故偏廣嘆。真身非主故總嘆耳。理應齊論敬佛寶竟。"
  ],
  [
    1470,
    "0175a06",
    "此下明法。言法性者此之真有自體名法。恒沙佛法滿足義故。非改名性。理體常故。大智論云。白石銀性。黃石金性。水是濕性。火是熱性。一切眾生有涅槃性。故言法性。"
  ],
  [
    1471,
    "0175a06",
    "言真如者是之真空無可妄故。名之為真。無所立故。名之為如。此法絕待。超出百非故曰真如。故十地論云。自體本來空。自體此是猶前法性。空猶真如。"
  ],
  [
    1472,
    "0175a06",
    "所言海者從喻為名。不得當法為言。故舉勝以況。深邃難底猶如大海。故大經中譬如大海有八不思議。涅槃亦爾。此之一句明嘆理性。",
    1473,
    "0175a06",
    "自下一句行教合論。言無量者數中極也。此之非是華嚴經中數中無量。非數量故名為無量。",
    1474,
    "0175a06",
    "言功德者為功用所得。故為功德。德者得也。修行所得非數量。故名無量功德。此之行法。",
    1475,
    "0175a06",
    "所言藏者此之教也。教能包含理行之法。故名為藏。故文言三藏教也。亦可行藏。無量功德積集名藏。理法如海。行法如藏。教法無也。何故無者教無別體。音聲為體。故是不敬。此之二句明法寶也。"
  ],
  [
    1476,
    "0175a06",
    "自下一句嘆僧寶。言如實者遣邪取正。故曰如實。",
    1477,
    "0175a06",
    "言修行者在不足位。研習勝進故曰修行。",
    1478,
    "0175a06",
    "所言等者此類非一。故曰等也。"
  ],
  [
    1479,
    "0175a06",
    "自下一偈造論之意。此中有二。一者半偈遣邪。二者半偈立正。",
    1480,
    "0175a06",
    "言為欲令眾生者明所為人。不自為己。專為眾生。造論意業故曰為欲。",
    1481,
    "0175a06",
    "以惡法成故處處受生。名為眾生。"
  ],
  [
    1482,
    "0175a06",
    "自下一句明所除事。言除疑者猶豫名疑。正信對治名為除也。",
    1483,
    "0175a06",
    "何故除者諸眾生等不得聖道。生諸惑者皆以疑故。故須除也。除者遣也。",
    1484,
    "0175a06",
    "言捨邪執者諸眾生等。以我見故以為邪執。今題正義故捨邪執。捨者離也。何故捨者我見是其眾惑之本。若無我見眾惑無住。",
    1485,
    "0175a06",
    "問。若爾何故毘曇我見非惑。釋。此之就欲界眾生以我見故起修道行。故作此說。非是道理。自下二句明立正也。"
  ],
  [
    1486,
    "0175a06",
    "言起大乘正信者。正者非曲為義。餘義釋同前也。何故起此信者下題其意。"
  ],
  [
    1721,
    "0175a06",
    "佛種不斷故。立信之人修行能得常住佛果。故經言。生信心者生諸佛家。已種佛種。勝鬘經四種真子中。初真子者即是其事。紹佛位故名真子。此之初段竟。"
  ],
  [
    1722,
    "0175a06",
    "自下第二正出所造。此中有三。一者序分。二者從立義分以去立正宗分。三者從勸修利益分以去傳持末代分論。",
    1723,
    "0175a06",
    "必有由故先明序。由序既興所說宜題。故次第二明正宗分。",
    1724,
    "0175a06",
    "聖者造論為利群品。造論既周。嘆勝勸學令不斷絕。故次第三明傳持分也。",
    1725,
    "0175a06",
    "就初序中二門分別。一明經論作序不同。二者隨文解釋。",
    1726,
    "0175a06",
    "言不同者。經之與論序相則異意則同也。言相異者。經中序者凡有二種。一者證信序。二者發起序。",
    1727,
    "0175a06",
    "言證信者。阿難稟承佛化欲傳末代。先云如是我從佛聞。證成可信。名證信序。",
    1728,
    "0175a06",
    "言發起者。如來將說法故先現諸相。招眾有緣。集眾起說。名發起序。",
    1729,
    "0175a06",
    "論家為序則不如是。無有二序。",
    1730,
    "0175a06",
    "何故爾者論主是其自意造論不傳佛語。不同阿難直傳佛語故。無如是我聞等言以為證信。又須論主無有現相然後造論。不同如來大聖本說。故無發起。但述其意以為序耳。是故異也。",
    1731,
    "0175a06",
    "言意同者。經之與論同為欲說正之初。故名為同也。",
    1732,
    "0175a06",
    "言隨文釋者。文中有二。一者總表。二者問。有何因緣以下別表其意。",
    1733,
    "0175a06",
    "就第一中有二。一者總勸起信。二者從有五分以下總判科文。",
    1734,
    "0175a06",
    "言論曰者。馬鳴菩薩說法之辭也。"
  ],
  [
    1735,
    "0175a06",
    "言有法者。是所說法也。謂七八識言能起者能應起也。"
  ],
  [
    1736,
    "0175a06",
    "言摩訶衍者。是其胡語。此方翻者。摩訶言大。衍是言乘。"
  ],
  [
    1737,
    "0175a06",
    "大乘之言如先說也言信根者。信是諸行之根本也。故言應起大乘信根也。何以故。此法中。信者即是大乘信故。即是最勝感佛近因。故經說言。復有正因。所謂信心首楞嚴等也。信者是其報佛正因。首楞嚴者亦名佛性。即是法佛之正因也。"
  ],
  [
    1738,
    "0175a06",
    "言是故應者總結釋之。"
  ],
  [
    1739,
    "0175a06",
    "自下第二科文說有五分者是總舉也。因緣分等是其別釋。文題可知。"
  ],
  [
    1740,
    "0175a06",
    "自下第二表其造意。此中有二。一者正表其意。二者問。修多羅中以下難解者料簡分別。"
  ],
  [
    1741,
    "0175a06",
    "就初中有二。一者問二者答言有何因緣而造此論者問其造意。自下正答。"
  ],
  [
    1742,
    "0175a06",
    "此中有三。一者略表舉。二者云何為八以下別釋。三者有如是等下結釋也。就別釋中有二。一者總表其意。二者從第三以下出所為人。",
    1743,
    "0175a06",
    "就初言令眾生離苦者。所以眾生常在三途恒受苦者。由迷理故也。既是非不知。故造作惡行。常在三途。如人自宅無有出期。甚為可愍。是以菩薩造作斯論。顯真極理。令示是非離苦處也。"
  ],
  [
    1744,
    "0175a06",
    "言得究竟樂者。所以眾生不得樂者。不知善行是應行故。是故菩薩說諸善行。令知眾生修行趣入。得涅槃樂。何故非得人天樂者。非究竟故。悉無常故。是不令得也。"
  ],
  [
    1745,
    "0175a06",
    "言非求世間名利敬者。有二意。一者就菩薩說。我為眾生離苦得樂者。我非求名利。避他譏謙。二者所為眾生。我所說法非令得求世間恭敬。唯令求心證無上菩提。故說此法。"
  ],
  [
    1746,
    "0175a06",
    "次明所顯之法。言為欲解釋如來根本義者。出所說理非不了也。下顯其意。令諸眾生解不謬故。或執邪為正。或執妄為真。或執不了以為了義。皆是謬故。"
  ],
  [
    1747,
    "0175a06",
    "自下第二出所為人此中有三。一者有善根人。二者示方便消息業者無善根人。三者示修止觀以下明凡夫二乘。就初中一厚信次一薄信。",
    1748,
    "0175a06",
    "言善根成就眾生者。此種性以上分得賢首證信位。故何以知者。佛性四句中為善根人故。"
  ],
  [
    1749,
    "0175a06",
    "言善根微少眾生者。是十信人也。以玄信故自下第二無善根人。"
  ],
  [
    1750,
    "0175a06",
    "言示方便者。依此論中悔過禮佛等也。",
    1751,
    "0175a06",
    "言消惡業者此是業障。",
    1752,
    "0175a06",
    "言善護心者是報障也。",
    1753,
    "0175a06",
    "言遠離癡慢出邪網者，是煩惱障。癡慢是其五鈍使也。邪網是五利使也。此等三障皆滅除也。小乘法中但伏煩惱，不能除二。大乘法中皆斷三障。"
  ],
  [
    1754,
    "0175a06",
    "自下第三益凡夫二乘。此中有二。一者總釋凡二乘。二者別釋。",
    1755,
    "0175a06",
    "言修止觀者。止是定也。觀是慧也。對治凡夫、二乘心過故者。凡夫有著有之過。二乘有著無之過。為凡著有故令修定。為二乘人故令修慧。"
  ],
  [
    1756,
    "0175a06",
    "自下第二別釋。此中初一就凡。後一就二乘。",
    1757,
    "0175a06",
    "言專念方便者。是其定也。",
    1758,
    "0175a06",
    "言生佛前不退信者。得益不虛。如生淨土常見佛面。恒聞妙法。信心增強不退失也。"
  ],
  [
    1759,
    "0175a06",
    "自下次明二乘。言示利益者是慧益也。慧益不虛故勸修也。"
  ],
  [
    1760,
    "0175a06",
    "自下第三總結意也。",
    1761,
    "0175a06",
    "亦可此八種因緣中。初一是總。後七別釋。",
    1762,
    "0175a06",
    "就別釋中初一正釋。離苦章門。",
    1763,
    "0175a06",
    "後七是其釋別。得樂章門。",
    1764,
    "0175a06",
    "眾生離苦要是解理。眾生得樂由是行。",
    1765,
    "0175a06",
    "故善行之首信心是也。餘義同前。"
  ],
  [
    1766,
    "0175a06",
    "自下第二有難解者。重料簡。此中有二。一者問。二者答。就答中有三。一者略二者廣三者結。",
    1767,
    "0175a06",
    "初中二句。一初所為人後所寄人。"
  ],
  [
    1768,
    "0175a06",
    "言眾生根行不等者。受道眾生心器不平也。根者就昔。行者據今。昔根今欲深淺不同。故言不等。"
  ],
  [
    1769,
    "0175a06",
    "言受解緣別者。昔是極聖說經是佛。今日論主不足之人。故言緣別。"
  ],
  [
    1770,
    "0175a06",
    "既言所寄不同所為不等。何不重說。自下廣釋。此中有三。初釋緣勝所為亦勝。中釋衰事。後釋當機。",
    1771,
    "0175a06",
    "言佛在世時者。表其時勝。眾生利根者所為之勝。能說之人以下表所寄勝。色心業勝者。色者是其三十二相。是身業也。心者是其大悲大慈。是意業也。",
    1772,
    "0175a06",
    "言業勝者以因題果。以業勝故所感果勝。"
  ],
  [
    1773,
    "0175a06",
    "言圓音一演異類等解者是口業也。如來一音大小並陳。隨機等解。不差機說。此則佛為不虛說法。華嚴云。如來一音演說法。眾生隨力各得解也。三業皆勝故言緣勝。"
  ],
  [
    1774,
    "0175a06",
    "言則不須論者。結釋利根。以鈍根故造論解經。乃得悟解。以利根故佛說則解。故不須論也。"
  ],
  [
    1775,
    "0175a06",
    "自下第二釋衰事。若如來滅後者。表其時衰。",
    1776,
    "0175a06",
    "或有眾生者。所為不等。兩雙四句。所謂有力無力。初二句有力。後二句無力。初中廣聞小解。小聞多解。是為一雙。",
    1777,
    "0175a06",
    "或有眾生無自心力以下明無力人。此中有二句。",
    1778,
    "0175a06",
    "初無力故廣聞而得解者。後句無力故廣聞不得心樂少文而得多解。是為一雙。"
  ],
  [
    1779,
    "0175a06",
    "如是論者以下明正當機。猶前第四人也。此論文略而義無不盡。故言總攝如來廣大深法無邊義故也。非是小乘狹小之理。故言廣大。佛乃所窮故言深法。理無限齊故言無邊應說此論者。結表造意。初序分訖。"
  ],
  [
    1780,
    "0175a06",
    "立義分下。自下第二明正釋分。此中有三。初立義分。中解釋分。後修行信心分。",
    1781,
    "0175a06",
    "何故有此三分者。有二意。一者說法次第。欲說法者先制義宗。故先立義。宗既定廣分別示故次第二解釋分也。說法之意非但空說。如說修行得利益。故說法既周。故次第三修行信心分。",
    1782,
    "0175a06",
    "二者說法所為。以三根故。故有三段。謂上中下。以上根故說立義分。為中根故說解釋分。為下根故說修行信心分。上中二人說法可爾。下根人中何不廣說。上中說理法時即得悟解。下根之人不得悟解。顯示行法。令勸修行爾乃得入。以行劣故以行令入。",
    1783,
    "0175a06",
    "故不廣說也初中有三。一表章門。二正釋義。三以總結。",
    1784,
    "0175a06",
    "次說立義分者。是表章門。立者制定義。義者有深所以。目之為義。大乘極理豈是淺由。故深所以。"
  ],
  [
    1785,
    "0175a06",
    "摩訶衍者以下正釋。此中有二。初立二章門。後釋二章門。",
    1786,
    "0175a06",
    "摩訶言大。衍是言乘。此義如前廣釋。"
  ],
  [
    1787,
    "0175a06",
    "所言法者。自體名法。理不賴他。故言自體。",
    1788,
    "0175a06",
    "問曰。萬法無有別守自性。以樂德中無生滅義名之為常。如是一切何不賴他。",
    1789,
    "0175a06",
    "解曰。萬法一體無異體。故以樂體異無有常體。故言無賴。",
    1790,
    "0175a06",
    "難曰。若爾以堅觸用以為柱用。無異柱用。亦應此柱無賴他乎。",
    1791,
    "0175a06",
    "解言。不例。柱是無體。以四微上假號柱。名賴他義。",
    1792,
    "0175a06",
    "顯真法之中。同一體中隨義分萬。舉一尋體即是其體。萬亦如是。一中全體。萬中全體。何用彼中他用為己。他體為己。",
    1793,
    "0175a06",
    "此真法中。同一體中萬義互相緣集。不相捨離。",
    1794,
    "0175a06",
    "故經說言。譬如父母。各各異故。故名無常。有彼此者即是無常。理是一體無彼此故。故湛然常。",
    1795,
    "0175a06",
    "又經說言。我所說法非一非異。湛然常住非如假合一。故言非一。非如實法各別體故。故言非異。是故異也。"
  ],
  [
    1796,
    "0175a06",
    "所言義者。隨事名義。雖體一味而隨義萬差。然則體義不殊。無有一性。即是如故。而無不性。義差別故。此二即是極理體狀。"
  ],
  [
    1797,
    "0175a06",
    "自下第二正釋章門。此中有二。初釋法章門。後釋義章門。初中有二。一者正釋。二何以下轉釋。初中有三句。一表出法體。二是心下明其用。三依於此下明立義意。",
    1798,
    "0175a06",
    "所言法者牒前章門。謂眾生心者。",
    1799,
    "0175a06",
    "以法受生。名為眾生。此是就凡。",
    1800,
    "0175a06",
    "若通言之眾法合生名為眾生。此是通聖。",
    1801,
    "0175a06",
    "心者是其三聚法中。簡色無作是心法也。此心即是有命中實故名真心"
  ],
  [
    1802,
    "0175a06",
    "問曰。何故心是理乎。答。理非物造。故名為理。非為木石。神知之慮故名為心。",
    1803,
    "0175a06",
    "是心則攝一切世間出世間者。如此理者諸法中體。以用歸體。故言則攝。",
    1804,
    "0175a06",
    "用雖眾多無出染淨。染則世間。淨則出世。"
  ],
  [
    1805,
    "0175a06",
    "依於此心以下明其立義。此心理故據此明義。",
    1806,
    "0175a06",
    "顯示摩訶衍義者。即是其說大乘義也。"
  ],
  [
    1807,
    "0175a06",
    "何以故下明傳釋。所以是心世出世法體者。",
    1808,
    "0175a06",
    "彼前第二句釋之。以二義釋。一義云是心真如相者即是第九識。第九識是其諸法體故。故言即示摩訶衍體故也。"
  ],
  [
    1809,
    "0175a06",
    "是心生滅因緣相者是第八識。第八識是其隨緣轉變隨染緣故生滅因緣相也。何以知者。文中言即示摩訶衍體相用故也。用是正義。體相隨來。於一心中絕言離緣為第九識。隨緣變轉是第八識。則上心法有此二義。是第八識隨緣本故。"
  ],
  [
    1810,
    "0175a06",
    "世及出世諸法之根原故言則攝。",
    1811,
    "0175a06",
    "前中但言八識。後轉釋中了顯二識。故言體用。"
  ],
  [
    1812,
    "0175a06",
    "第八識者攝體從用。故言為用。心生滅也。",
    1813,
    "0175a06",
    "上中具明染淨二用。釋中但明隨染之用。故勝鬘云。有二難可了知。自性清淨心難可了知。彼心為煩惱所染難可了知。彼言自性清淨。猶此心真如。本來無二。",
    1814,
    "0175a06",
    "言用大者。用有二種。一染二淨。此二用中各有二種。",
    1815,
    "0175a06",
    "染中二者。一依持用。二緣起用。",
    1816,
    "0175a06",
    "依持用者。此真心者能持妄染若無此真妄則不立。故勝鬘云。若無藏識不種眾苦。識七法不住不得厭苦樂求涅槃。",
    1817,
    "0175a06",
    "言緣起用者。向依持用雖在染中而不作染。但為本耳。今與妄令緣集起染。如水隨風集起波浪。是以不增不減。",
    1818,
    "0175a06",
    "解言。即此法界輪轉五道。名為眾生。",
    1819,
    "0175a06",
    "染用如是。淨用亦有二種。一者隨緣顯用。二者隨緣作用。",
    1820,
    "0175a06",
    "言顯用者。真識之體本為妄覆。修行對治後息妄染。雖體本來淨隨緣得言始淨顯也。是故說為性淨法佛無作因果是名顯用。",
    1821,
    "0175a06",
    "問曰。若修行始淨者何故得言無作因果。",
    1822,
    "0175a06",
    "答。雖顯由修體非今生。故曰無作。",
    1823,
    "0175a06",
    "問曰。若非今生何故名果。",
    1824,
    "0175a06",
    "隨緣故名為果也。若據體言非因非果湛然一味。而就妄論真。在因名因。在果名果。故名因果。",
    1825,
    "0175a06",
    "言作用者。本在凡時但是理體。無有真用。但本有義。後隨對治始生真用。是故說為方便報佛有作因果。"
  ],
  [
    1826,
    "0175a06",
    "又云。但是一中義分為二。言能生一切世間出世間善因果者。世間是其染用之義。出世間者淨用之義。此是總說理用也。"
  ],
  [
    1827,
    "0175a06",
    "下就人以顯諸佛本所乘者依此識。故諸佛得成。無此餘緣故。本所乘故。菩薩皆乘此法到如來地者。此識為正因。菩薩修行得成佛道。此之用也。自下緣也。"
  ],
  [
    1828,
    "0175a06",
    "次說解義分者表顯也。自下第二廣釋之中有三。",
    1829,
    "0175a06",
    "初所辨正理無有邪局故。先明顯示正義。",
    1830,
    "0175a06",
    "立正既周。宜以遣邪。故次第二對治邪執示是非。已拕是可入故。",
    1831,
    "0175a06",
    "次第三發趣道相。段意如是。之三句別三段名也。"
  ],
  [
    1832,
    "0175a06",
    "顯示正義者。以下正明初段。此中有二。一明題章門。二依一心下正釋正義。",
    1833,
    "0175a06",
    "就第二中有二。一者總別略釋。二者心真如者。即一法界以下別列廣釋。",
    1834,
    "0175a06",
    "初中有四。一者總表數。二者列二章門。三者略釋。四者此義云何以下轉釋。",
    1835,
    "0175a06",
    "依一心法者。簡異色無作二聚。但一心聚故言一心就此明義故名為依。有二種門者。隨義依數。"
  ],
  [
    1836,
    "0175a06",
    "云何為二以下第二列二章門。心真如者。是第九識。全是真故名心真如。",
    1837,
    "0175a06",
    "心生滅者。是第八識隨緣成妄。攝體從用。攝在心生滅中。亦一師云。六識七識生滅也。",
    1838,
    "0175a06",
    "問。全是妄不是。若爾生滅不非是。何故如是。",
    1839,
    "0175a06",
    "妄者就用。生滅者就法體。隨用故成。法體真故非是生滅。故經說言。不染而染其體常住。",
    1840,
    "0175a06",
    "問曰。真妄相違無相合理。何故言一心。",
    1841,
    "0175a06",
    "答曰。隨妄義邊終日成妄而不妨真。全真義邊終日令真而不妨妄。如柱實法義邊全滅無有續轉。假名義邊全轉無有滅義而不相礙。有為尚在轉滅二義不相礙妨。何況真心有二義乎。",
    1842,
    "0175a06",
    "問曰。何故如就妄論真。",
    1843,
    "0175a06",
    "真與妄合緣集起盡名心生滅。"
  ],
  [
    1844,
    "0175a06",
    "言是二門皆各總攝一切法者有二義。一義云。心真如中皆攝出世間一切法。心生滅中皆攝世間一切法。故皆名總攝也。",
    1845,
    "0175a06",
    "二義云。心真如中皆攝世間出世間一切法。心生滅中亦爾。何者雖真如不隨緣染淨所依。諸法之體。如影依形。故言各攝。心生滅中。隨淨緣者轉理成行。隨染成妄。故言皆攝。"
  ],
  [
    1846,
    "0175a06",
    "自下第四轉釋。此義云何。何故二門各攝一切法者。一心二義故。故言是二門不相離故也。義分為二。非是別體故言不離。"
  ],
  [
    1847,
    "0175a06",
    "自下第二別釋章門。此中有三。",
    1848,
    "0175a06",
    "一者釋心真如章門。",
    1849,
    "0175a06",
    "二者心生滅者以下。釋心生滅章門。",
    1850,
    "0175a06",
    "三者復次真如自體相者以下。就真如體用以辨當現。所以爾者。心真如門。猶前立義是心真如相也。心生滅門者。猶前是心生滅因緣相也。是心體義眾生現有。用義在當。是故第三辨當現也。",
    1851,
    "0175a06",
    "初中有二。一者明真如體一。二者後次真如者以下就真如中。義分空有以明真如。初中有二。一者真如絕言。二者問曰以下明其趣入方法。",
    1852,
    "0175a06",
    "初中有七。",
    1853,
    "0175a06",
    "一者明真如體。",
    1854,
    "0175a06",
    "二者一切諸法唯依妄下明妄法體。",
    1855,
    "0175a06",
    "三者是故一切法下以明真如法體有相無。",
    1856,
    "0175a06",
    "四者以一切言說假名以下以明妄法相有體無。",
    1857,
    "0175a06",
    "五者言真如者以下因言遣言。",
    1858,
    "0175a06",
    "六者此真如體以下釋真如名。",
    1859,
    "0175a06",
    "七者當知一切法以下總結絕名。",
    1860,
    "0175a06",
    "此中大概正明真如。兼明妄法者是對來耳。非是正宗。"
  ],
  [
    1861,
    "0175a06",
    "初中有二。一者總明體義。二者所謂以下正表其體。言即是一法界者是一心也。異彼餘法故言法界。亦可對妄。據真為一。",
    1862,
    "0175a06",
    "大總相者。心是能總恒沙佛法。欖眾諸法。以成總心。豈得不大故言大總相。若通言之諸法各有總別之義。然心一總者。心為能知。法為所知。故名為總。",
    1863,
    "0175a06",
    "依此心生種種法故言法門體。此是總相。明體之自下第二正表其體。"
  ],
  [
    1864,
    "0175a06",
    "上明諸法之體。何為所謂心性非色無作。何為諸法以心為體。不生不滅故湛然常。一得不退名為常。不生不滅名為恒。此真如心不生滅故諸法之體。"
  ],
  [
    1865,
    "0175a06",
    "自下第二明妄法體。此中有二。一者順釋。二者若離心念以下返釋。",
    1866,
    "0175a06",
    "一切諸法者。生死妄法非一。故名一切諸。如虛非無故名之為法。"
  ],
  [
    1867,
    "0175a06",
    "唯依妄念而有差別者。無明是其為妄念也。以有無明迷真如故即有生滅。如空中花。眼患故有。眼治則無。眾生如是。無明眼瞙故生滅。非有妄計為有。起種種業受種種苦。若以修起緣知金神決其眼瞙。方知妄無豁然會真。故肇師言。所以眾生輪轉生死者皆著欲故也若欲止於心即無復生死。"
  ],
  [
    1868,
    "0175a06",
    "自下返釋。若離心念者。是七識為心念也。",
    1869,
    "0175a06",
    "則無一切境界之相者。是生死境界也。",
    1870,
    "0175a06",
    "有妄念故則有妄境。若無妄念生死妄境何由得起。故下文言。心生法生心滅法滅。三界虛妄但一心作。",
    1871,
    "0175a06",
    "問曰。何故上中八識為生死體。今此何故妄心為體。",
    1872,
    "0175a06",
    "答。近體者妄心是也。若遠由者真識亦是。",
    1873,
    "0175a06",
    "又問。即此法界輪轉五道名為眾生。何故遠由",
    1874,
    "0175a06",
    "尋妄根原即為是也。而體非妄故云遠由也。"
  ],
  [
    1875,
    "0175a06",
    "自下第三明其真如體有相無。此中有三。初結前。中明相無。後辨體有。是故者結前心性。",
    1876,
    "0175a06",
    "頌前釋成不生不滅故絕相妙有。自下明其離相。此中有二。一者無他相。二畢竟下無自相也。"
  ],
  [
    1877,
    "0175a06",
    "一切法者真如中恒沙法是也。從本以來者非始絕相。表其久來清淨也。"
  ],
  [
    1878,
    "0175a06",
    "離言說相者。以無像故不可以言著。體非是生死有相。故言所不及。"
  ],
  [
    1879,
    "0175a06",
    "離名字相者。非是生死名字呼法。故涅槃云。涅槃無名。強與立名。"
  ],
  [
    1880,
    "0175a06",
    "離心緣相者。非是意識所對法塵境界。前二句者非身識境。後一句非意識境。六識皆非所對之境也。"
  ],
  [
    1881,
    "0175a06",
    "自下明其無自相義。畢竟平等者無有優劣也。"
  ],
  [
    1882,
    "0175a06",
    "無有變異者。明其非是變易生死。"
  ],
  [
    1885,
    "0175a06",
    "不可破壞者。明其絕斷分段生死。永絕二種生死。離性平等故名無自相也。"
  ],
  [
    1883,
    "0175a06",
    "自下明其體有之義。唯是一心者表其真體。心外更無餘法可得。故言一心。相無而體有也。故名真如者總結釋之。"
  ],
  [
    1884,
    "0175a06",
    "自下第四明其妄法相有體無。此中有二。一者明相有。二者不可得下明其體無。以一切言說者。以言說著體。對上離言說也。"
  ],
  [
    1886,
    "0175a06",
    "假名無實者生死法中以名呼法。定著彼法。不得呼餘。無實而作名呼彼法。故有名而無實。尋名推求不得。故無實也。對離名字相也。"
  ],
  [
    1887,
    "0175a06",
    "但隨妄念者。以妄故有所緣之境。生死境界但隨妄生。相應不捨。對上離心緣相也。"
  ],
  [
    1888,
    "0175a06",
    "自下明其體無之義。不可得故者。生死之體迷人即有悟解理。人終日不得故言不可得也。"
  ],
  [
    1889,
    "0175a06",
    "自下第五明其遣言。言真如者亦無有相者。重題上言也。",
    1890,
    "0175a06",
    "謂言說之極者言語道斷而默不顯。其理絕名故寄極表也。",
    1891,
    "0175a06",
    "因言遣言者上云極言。恐著理體。重遣於言也。"
  ],
  [
    1892,
    "0175a06",
    "自下第六釋名。論主何故名真如者。",
    1893,
    "0175a06",
    "是心法中無所妄。故名之為真。故言此真如體無有可遣。妄法可遣。諸法皆真故無可遣。故與真名。",
    1894,
    "0175a06",
    "是心法中。恒沙佛法無差別相。故名為如。"
  ],
  [
    1895,
    "0175a06",
    "非如生死彼此差別定性也。故言亦無可立。",
    1896,
    "0175a06",
    "前明真故無有可遣。然應可存。釋此疑故言亦無可立。何故無可立者。以一切法皆同如故也。",
    1897,
    "0175a06",
    "問。已非如故言同如耶。答。如理一味。就差別中明無相。故言皆同如故也。"
  ],
  [
    1898,
    "0175a06",
    "自下第七總結。當知一切法不可說不可念者。就妄法中言說心念皆不相應也。此明真如體竟也。"
  ],
  [
    1899,
    "0175a06",
    "自下第二明趣入方法。此中有二。一問二答。問中有二。一者領前。二者諸眾生下正明問意。",
    1900,
    "0175a06",
    "若如是義者。若上所言絕言離心。今者此領前也。"
  ],
  [
    1901,
    "0175a06",
    "自下正問。初表行人。後辨正問。諸眾生等者表其行人。正問中二。一修行方。二問證入方。",
    1902,
    "0175a06",
    "云何隨順者問修行方。何為修行真如理中而得隨順也。",
    1903,
    "0175a06",
    "而能得入者問證入方法。絕言離念云何而能得入真如。"
  ],
  [
    1904,
    "0175a06",
    "就答中有二。一者答修行方法。二若離念下答趣入方。",
    1905,
    "0175a06",
    "若知一切法者總舉諸法也。"
  ],
  [
    1906,
    "0175a06",
    "雖說無有能說可說者。雖說是其寄相以明也。能說是其論主言也。可說是其所說法也。若有此二非是捨詮。有詮不得順理而聞。是聞慧也。"
  ],
  [
    1907,
    "0175a06",
    "雖念者寄相明也。亦無能念可念者。修行之人名為能念。所行之法名為可念。若有能所行則不成。此則思修二慧也。"
  ],
  [
    1908,
    "0175a06",
    "寄言解理。亦捨此言不得著詮會真如理。如似世間依筏度海。恒著筏中何由到地。既度海已捨筏地行。修行如此。是名隨順者結答行方。"
  ],
  [
    1909,
    "0175a06",
    "若離於念者前行已熟名為得入。暫得還失名為修行。決定離念名得入也。",
    1910,
    "0175a06",
    "問曰。若離念者是修行人不。",
    1911,
    "0175a06",
    "答。最大修行人以理會故皆是大行。故經中說。聲聞之人無數劫中修行之福。不及菩薩一念眠福也。名為得入者此結答也。"
  ],
  [
    1912,
    "0175a06",
    "自下第二明真如中空有二義。此中有三。一者總表章門。二者列章門。三者別釋。",
    1913,
    "0175a06",
    "復次真如者此上已說。欲重說故名為復次。"
  ],
  [
    1914,
    "0175a06",
    "依言說分別者。就真之中不得分言空有兩義。而依名相言說故。得言空有。故依言說也。"
  ],
  [
    1915,
    "0175a06",
    "有二種義者。謂空有二義也。云何為二下列章門略釋。"
  ],
  [
    1916,
    "0175a06",
    "言以能究竟顯實故者。雖夫空義是皆真空是諸法之體。更無復染故究竟實也。"
  ],
  [
    1917,
    "0175a06",
    "以有自體具足無漏性功德者。此心體中恒具諸法湛然滿足。如妄心中具足一切諸煩惱性。彼心亦爾。具足一切三昧智慧神通解脫陀羅尼等功德之性故言不空也。"
  ],
  [
    1918,
    "0175a06",
    "所言空者以下第三別釋。先釋空門後辨不空。就第一中有三。一者總表空體。二者當知真如以下廣釋其相。三者故說為空以下結前所釋也。",
    1919,
    "0175a06",
    "所言空者顯名也。"
  ],
  [
    1920,
    "0175a06",
    "從本已來染法不相應者正表空體。理無相故染所非應。染是理外以妄而起故。就真望妄本來無妄。何得妄立能應真乎。將妄待真。無有似妄之物。以無似有物故名為空也。非是理孤無也。何者是義。萬法皆是總別無障礙。即是空體。此之真空。妄法不爾。以實成假。不得以假成實法也。故言染法不相應也。"
  ],
  [
    1921,
    "0175a06",
    "言謂離法差別相以無虛妄心故者。釋其前中染法不相也。所以染法有其上下優劣差別不同。真法不爾。理無彼此。平等一味故名離也。尋本而言所以染法有差別者。以妄心故。所以真法無差別者。無妄心故。故言以無虛妄心念故也。顯空體竟。"
  ],
  [
    1922,
    "0175a06",
    "自下第二明其空相。此中尋經本中有其六種。一者有無相對以辨空相。二者一異相對以辨。三者自他相對以辨。四者大小相對以辨。五者彼此相對以辨。六者就眾生心念以辨空相。而此論文但有前二後一句耳。略無中三。何故爾者義例。以故論主不備。經中具有。此六句中前五之中具有五句。後一句者結排淺相。",
    1923,
    "0175a06",
    "言當知真如自性者。欲寄相顯故略顯。"
  ],
  [
    1924,
    "0175a06",
    "言非有相是第一句。非如虛有故言非有。"
  ],
  [
    1925,
    "0175a06",
    "言非無者是第二句。非如獨無故。此是二句題其所無。非同世間有無法也。"
  ],
  [
    1926,
    "0175a06",
    "然則何物非非有相是第三句。淨法滿足故。"
  ],
  [
    1927,
    "0175a06",
    "非非無相者是第四句。真如湛然故。此之二句顯其所有。"
  ],
  [
    1928,
    "0175a06",
    "然則有無合相可取故是第五。非有無俱相。",
    1929,
    "0175a06",
    "爾乃法相了顯然矣。餘後五句其相同爾。"
  ],
  [
    1930,
    "0175a06",
    "非一相者就實法門。非是令一一相。故名非一相。無守性故。如一常法萬皆是常。萬德之外無得常體。餘皆亦爾。"
  ],
  [
    1931,
    "0175a06",
    "言非異相者非是別。故非異相也。萬德皆是同一體。故非是別體異也。"
  ],
  [
    1932,
    "0175a06",
    "非非一者能無一性。而無不性。常義為言終日是常。非是樂義。餘皆同爾。"
  ],
  [
    1933,
    "0175a06",
    "言非非異者常義樂義非一。故名非非異也。"
  ],
  [
    1934,
    "0175a06",
    "非一異相者是雙遣也。"
  ],
  [
    1935,
    "0175a06",
    "言非自相者離相離性。",
    1936,
    "0175a06",
    "言離相者猶如醍醐湛然滿器。而無青黃赤白等相。亦如眾生心識無大小長短等相。真法亦爾。故名離相也。",
    1937,
    "0175a06",
    "言離性者無別守性。萬法之外常體匹得。故名離性。",
    1938,
    "0175a06",
    "故言非自相也。",
    1939,
    "0175a06",
    "非他相者無生死相故。",
    1940,
    "0175a06",
    "問曰。是互無耶。答。非是也。互無者就馬中無牛。故名馬空也。無他相者就真法中。尋推生死法相不可得故。故名為空。",
    1941,
    "0175a06",
    "言非非自相者雖無別自相取萬中不生滅義。以為常故。即是常相也。餘皆同爾。",
    1942,
    "0175a06",
    "非非他相者常對樂。非是常相故名非非他也。",
    1943,
    "0175a06",
    "非自他俱相者雙遣也。",
    1944,
    "0175a06",
    "言非大相者就假實門。俗中假大實小總別異故。真法不爾。無有優劣差別之相。等同一味。又可。俗中以實成假。不得以假成實法也。",
    1945,
    "0175a06",
    "真法不爾。於一常中俱有總別。攬樂成常。名之為總。還即是常成樂之義。名之為別。",
    1946,
    "0175a06",
    "何以爾者以無常者不得成樂故。非總定大相別定小相也。",
    1947,
    "0175a06",
    "非非大者恒總故也。非非小相者恒別故也。非非大小俱相者是雙遣也。",
    1948,
    "0175a06",
    "萬法皆有總別之義。總別無障礙。是真法中真諦空也。",
    1949,
    "0175a06",
    "問曰。妄法如一柱中。望四微為假。望舍為實。故一柱中總別無障礙。何故但真總別無礙耶。",
    1950,
    "0175a06",
    "答曰。不例。真法之中以樂成常。還即是常。以成樂義望法之中。不得還以柱令成微。故有障礙。",
    1951,
    "0175a06",
    "問曰。以樂成常時。以樂中別義成以總義耶。",
    1952,
    "0175a06",
    "答。以別義成。",
    1953,
    "0175a06",
    "問。若爾別恒成總非總成別。",
    1954,
    "0175a06",
    "答。雖義爾而以樂成常。爾時常總令常。亦是別還成樂義。總非別異。別非總異。故得言無障礙也。",
    1955,
    "0175a06",
    "言彼此相者就心境門。非是俗中。以境異心故非此。故非相。以心異境故名非彼相也。雖是一體心義能知。法為所知。故言非非此相非非彼相。",
    1956,
    "0175a06",
    "第五句雙遣。同前也。以俗中一切法不得當故。第六句中總說妄心非所應也。",
    1957,
    "0175a06",
    "言乃至者經本六句。略無中三。超至第六故言乃至也。"
  ],
  [
    1959,
    "0175a06",
    "總說一切眾生妄心分別皆不相應。必無像故。"
  ],
  [
    1958,
    "0175a06",
    "自下第三結前也。故說為空者正結前說。"
  ],
  [
    1960,
    "0175a06",
    "次下釋結。何故空者。若離妄心實無可空。真法湛然故。而將妄心所造之物不得湛故。故說為空也。"
  ],
  [
    1961,
    "0175a06",
    "自下第二釋不空章門。所言不空者是顯首也。此中有三。一者釋不空義。二者亦無有相以下遣著。三者唯證以下取人以證。"
  ],
  [
    1962,
    "0175a06",
    "已者其也。其法體空無妄故。即真心常住也。"
  ],
  [
    1963,
    "0175a06",
    "非但一心。恒沙淨法滿足無缺。故名不空也。"
  ],
  [
    1964,
    "0175a06",
    "然既法滿足似有所相。故次遣著。亦無有相可取也。雖體有而非有相也。何故無相者故言離念境界也。"
  ],
  [
    1965,
    "0175a06",
    "自下第三以證唯證相應故也。非證人者言說所不及證人唯知耳。",
    1966,
    "0175a06",
    "總而為言。此真識體唯是法界。恒沙佛法同體緣集。互以相成不離不脫不斷不異。良以諸法同體緣集。互相成故無有一法別守自性。雖無守性而無不性無有守性。即是如如一實之門。而無不性即是真實常樂淨等法界門也體性常然古今不變名湛然常也。"
  ],
  [
    1367,
    "0182b26",
    "自下第二釋心生滅門。此中有二。一者略表其體。二此識有二。以下廣說其義。",
    1967,
    "0182b26",
    "心生滅者顯名也。依如來藏者是第八識也。有生滅心者是第七識也。此言依者同時相依。如影依形。此之二句妄有所以。此妄之中隨妄轉流名第八識。"
  ],
  [
    1968,
    "0182b26",
    "下正表體有三句。所謂不生不滅者其體常住。隨緣成妄。而體非無常。如上說也。此之一句正表體常。"
  ],
  [
    1969,
    "0182b26",
    "與生滅和合者隨緣令妄。和合如一。此之一句明隨妄義。"
  ],
  [
    1970,
    "0182b26",
    "非一者性常住故。非異者令和合故。此之二句辨隨緣相。",
    1971,
    "0182b26",
    "以此三句辨第八識也。"
  ],
  [
    1972,
    "0182b26",
    "名阿梨耶識者是梵語也。此翻名為無失沒識。雖在生死性不失沒。故名無沒。名隨義翻名為宗識。妄所依故亦名藏識。備有一切諸淨法。故此等名者經論非一。而非正翻也。"
  ],
  [
    1973,
    "0182b26",
    "自下第二廣釋其義。此中有三。一者辨其解惑根源。二者復次生滅因緣相者以下真妄依持之義。三者復次有四種法以下辨其染淨熏習之能。",
    1974,
    "0182b26",
    "就初中有三。一者舉數略釋。二者云何以下立列章門。三者所言覺義以下廣釋章門。",
    1975,
    "0182b26",
    "言此識有二種義者是舉數也。言能攝能生一切法者是略釋也。生死涅槃之根源故。是故名為攝生義也。"
  ],
  [
    1976,
    "0182b26",
    "自下列章門。覺者解也。非是修習生用為解故名解也。斯乃異於木石等。故心神為解。又復對於無明闇。故名之為解。"
  ],
  [
    1977,
    "0182b26",
    "言不覺者此是惑也。無明七識以為不覺。"
  ],
  [
    1978,
    "0182b26",
    "自下第三廣釋章門。此中有三。一者釋覺章門。二者所言不覺義以下釋不覺章門。三者復次覺與不覺以下料簡同異。所以料簡者於一體中有覺不覺二義相返。是故第三料簡同異。",
    1979,
    "0182b26",
    "又復亦可上三句文此中廣釋。言覺義者釋上略中不生不滅。不覺義者釋上略中與生滅和合句中生滅義也。言同異者釋上略中非一非異也。",
    1980,
    "0182b26",
    "就第一中有三。一者表其八識生死之根源。二者復次本覺隨染以下表其八識佛果根源。三者復次覺體相以下總表理體。",
    1981,
    "0182b26",
    "就第一中有三。一者顯其覺體。二者又以覺心源以下明究竟非竟。究竟是其真照行也。非竟是其緣照行也。三者是故一切眾生以下總結真妄。",
    1982,
    "0182b26",
    "就第一中有二。一者明其本覺是真照體。二者始覺者以下明其始覺是真照用。此用是中非宗而對來耳。",
    1983,
    "0182b26",
    "就初中有二。一者出體。二者依此法身以下釋名。",
    1984,
    "0182b26",
    "就初中有二。一者正出其體。二者離念相者以下釋其義。",
    1985,
    "0182b26",
    "所言覺義者題名也。謂心體者是第八識。非色無作。諸心中實故名為體。",
    1986,
    "0182b26",
    "言離念者絕名相境界。超出妄想故名離念。"
  ],
  [
    1997,
    "0182b26",
    "自下第二釋義。離念相者顯名也。"
  ],
  [
    1987,
    "0182b26",
    "言等虛空界者非是太虛。此是真實法性虛空也。太虛空者此是事無。雖今無有生滅之相終歸盡滅。故名無常。豈真識理終滅空等乎。理法之中有真空真有。然心非空外。空非心外。心非空外故等虛空界。遍一切處。空非心外故淨法湛然。故曰真空。",
    1988,
    "0182b26",
    "問曰。有法還滅可爾。太虛無法。云何更滅。",
    1989,
    "0182b26",
    "答。以有對故是無無滅耳。若理尋言以因感故。因力滅時終歸滅盡。感因物者有無齊等。豈無無滅。",
    1990,
    "0182b26",
    "問。若無常者何故涅槃經中。諸常法中虛空為最。",
    1991,
    "0182b26",
    "答。彼經中最者今我言法性虛空是也。何故為最者。諸佛行體皆本有。故不滅常也。法性之理不生不滅故。湛然常故言為最。何得言乎佛得常中太虛為最。太虛流無。佛常具得。汝所言者於諸明中螢虫為最。",
    1992,
    "0182b26",
    "問曰。云何得知太虛滅耶。",
    1993,
    "0182b26",
    "文殊師利問菩提論中問此事能。佛告。太虛滅者佛眼所見。文殊白佛。若無虛空諸菩薩等。依何住而得修行。佛告文殊。依法性虛空住。此為最勝。以此文證定知。太虛是滅法也。"
  ],
  [
    1994,
    "0182b26",
    "既言滅者明知無常也。言法界者諸種種法差別不同。名之為界。言一相者心是一相也。"
  ],
  [
    1995,
    "0182b26",
    "言即是如來平等法身者非但眾生身中之理。諸佛以此為體原故。故言即是也。"
  ],
  [
    1996,
    "0182b26",
    "自下第二釋名。此中有二。一者立名。二者何以故下釋名所以。",
    1998,
    "0182b26",
    "言依此法身說名本覺者以名寄法。",
    1999,
    "0182b26",
    "自下第二釋名。何以故者立本所以也。"
  ],
  [
    2000,
    "0182b26",
    "對始覺義說者。修習以後起始有用名始覺也。此覺本無今有。以此對故名之為本。"
  ],
  [
    2001,
    "0182b26",
    "自下第二釋始覺中有二。一者覆體即同。本覺隱顯為異。藏識在染名之隱。藏識在果名之顯。非是先染後隨對治為淨法也。故勝鬘言。隱為如來藏。顯為法身。此之體義非用義也。"
  ],
  [
    2002,
    "0182b26",
    "二者釋義。何故同一本覺復名始覺者。",
    2003,
    "0182b26",
    "依本覺故而有不覺。無明之心覆隱真實。",
    2004,
    "0182b26",
    "而依不覺起緣照解。對治眾惑然後方顯。故名始覺。"
  ],
  [
    2005,
    "0182b26",
    "自下第二明其究竟非究竟義。此中有三。一者總釋二義。二者此義云何以下釋其相。三者是故修多羅以下引經證成。",
    2006,
    "0182b26",
    "言覺心原故名究竟者真照解也。修成佛故名究竟覺。"
  ],
  [
    2007,
    "0182b26",
    "言非覺原故非究竟者。是緣智解終心之中。以滅已故非究竟覺也。"
  ],
  [
    2008,
    "0182b26",
    "自下廣釋其相。此中有二。一者釋不覺竟。二者得見心下釋究竟覺。",
    2009,
    "0182b26",
    "就初中據四位辨。雖復覺不名為覺。",
    2010,
    "0182b26",
    "言凡夫之人前念起惡復念不起不名覺者。是第一位。前念四相已謝至後念中方乃覺悟。以無解故猶不名覺。"
  ],
  [
    2011,
    "0182b26",
    "如二乘初發心菩薩是第二位。覺於念異念無異相者。於四相中異相中悟以解少故猶不名覺。初發意者種性也。又亦可異相無異相者。心外異心。或中無異相。故名念異相也。"
  ],
  [
    2016,
    "0182b26",
    "此三觀中前二觀者是二乘所觀。後一觀者菩薩所觀。若通論之三乘皆觀三種觀也。以此觀故捨麁分別執著相也。此十使本末取性無明及計名字相也。故下文言執相應染二乘與信地菩薩永盡也。種性菩薩為信地矣。"
  ],
  [
    2012,
    "0182b26",
    "云何觀行。有三種解。一者生空觀。觀察但陰無我人故。",
    2013,
    "0182b26",
    "二者法空觀。觀法虛假無自性故。",
    2014,
    "0182b26",
    "三者如觀。觀察諸法非有非無。",
    2015,
    "0182b26",
    "云何觀法非有非無。見一切法猶如幻化。有法幻故無法為有。有即非有。無法幻故有法為無。無即非無。然則說此幻有無為非有無。亦無非有非無可得。還即說此非有非無為有無故。故有無之相亦不可得。進退推求無法可取。境界既然。心想亦爾。"
  ],
  [
    2017,
    "0182b26",
    "言如法身菩薩於念住念無住相者。是第三初地以上位。於四相中住相時悟一切諸法住無住相也。",
    2018,
    "0182b26",
    "云何觀行。有三種觀。一者妄相觀。觀察三界虛偽之相唯從心起。如夢所見有無有想。心外畢竟無法可得。",
    2019,
    "0182b26",
    "二者妄想觀。觀妄想心虛構無自體依真而立。如波依水如迷依方。",
    2020,
    "0182b26",
    "三者真實觀。觀一切法唯是真實緣起集成。真外畢竟無有一法可起妄想。既無一法可起妄想妄想之心理亦無之。以此觀故。"
  ],
  [
    2021,
    "0182b26",
    "離分別麁念相者謂分別事識解也。以初地中六識解惑皆悉盡也。云何得知者。楞伽經言。初地菩薩得二十五三昧。離二十五有。二十五有是分段三界身。遠離彼故名捨六識。",
    2022,
    "0182b26",
    "涅槃經中亦同此說。故為出世間也。",
    2023,
    "0182b26",
    "又大智論宣說。入初地菩薩位生菩薩家。捨離肉身得法性身。此亦是其離六識也。若論殘習十地乃盡。",
    2024,
    "0182b26",
    "問曰。六識盡在初地初地以上使無六識。云何得知見聞覺耶。",
    2025,
    "0182b26",
    "答曰。雖無事相六識猶有七識緣照無漏所得法身。及與真識緣起法身眼耳等識。是故用此見聞覺也。",
    2026,
    "0182b26",
    "問曰。若以緣照法身見聞覺知。與前六識有何差別。",
    2027,
    "0182b26",
    "釋曰。前六是其事識。分別事相心外取法。緣照法身所見聞等知外無法。一切悉是自心所起。如夢所見。於自心相分別照知有異也。",
    2028,
    "0182b26",
    "問。真識見聞與緣照知有何差別。",
    2029,
    "0182b26",
    "釋曰。七識緣照身者。但於妄想緣起法中分別緣知。又於真法分別緣法。不能離緣。真法身者遠妄想心。照明清淨法界顯自心源。名為見聞。非分別知。"
  ],
  [
    2030,
    "0182b26",
    "言如菩薩地盡滿足方便者是第四位。第十地之滿心也。"
  ],
  [
    2031,
    "0182b26",
    "言初起心無初相者。於四相中初生相時。悟一切法從本以來本無有生。",
    2032,
    "0182b26",
    "云何觀行。有二種觀。一者息相觀。",
    2033,
    "0182b26",
    "生死涅槃本是真識妄隨所起。證實返源本來無妄。妄想既無。焉有隨妄生死涅槃法相可得。名息相觀。",
    2034,
    "0182b26",
    "二者實性觀。觀彼真識如來藏體。唯是法界恒沙佛法同體緣集。互以相成不離不脫不斷不異。良以諸法同體緣集。互以相成故無有一法別守自性。雖無一性而無不性無有守性。即是如如一實之門。而無不性即是真實常樂淨等法界門也。體性常然古今不變。名實性觀也。"
  ],
  [
    2035,
    "0182b26",
    "言遠離微細念者是七識緣智也。無明滅故緣智即滅。",
    2036,
    "0182b26",
    "問曰。修習而得解者何故空滅乎。",
    2037,
    "0182b26",
    "答曰。是妄解故不得成佛。解故斷惑。體是妄解故終歸滅亡。云何得知明解隨滅。涅槃經四相品中言。譬如男女大小器中。悉滿中油燃燈。油盡明亦隨滅。燈爐猶在下。合中言。油盡者喻煩惱滅。明喻智慧。慧雖滅已猶法身存。此文顯矣。終心之中皆悉滅。故名非究竟覺也。"
  ],
  [
    2038,
    "0182b26",
    "自下第二釋究竟覺。言得見心性者謂真識也。"
  ],
  [
    2039,
    "0182b26",
    "心即常住者始覺是也。"
  ],
  [
    2040,
    "0182b26",
    "名究竟覺者。覺心源故修歸圓覺也。"
  ],
  [
    2041,
    "0182b26",
    "自下第三引說證成。此中有二。一者正證非究竟。二者又心起下證究竟覺。",
    2042,
    "0182b26",
    "是故修多羅說者是楞伽經也。"
  ],
  [
    2043,
    "0182b26",
    "能觀無念者。七識緣智名為念也。無七識念為向佛智也。此是上中證非竟覺也。"
  ],
  [
    2044,
    "0182b26",
    "又心起者是真始覺心也。"
  ],
  [
    2045,
    "0182b26",
    "無初相即謂無念者。以始覺起時一切妄法無有可知。"
  ],
  [
    2046,
    "0182b26",
    "而言知者無念為知。此之證究竟覺也。"
  ],
  [
    2047,
    "0182b26",
    "自下第三總結。此中有二。一結不覺。二者以無念等故以下結前覺義。",
    2048,
    "0182b26",
    "就第一中有二。一者結前凡夫不覺。二者若得無念以下結前三位非究竟覺。",
    2049,
    "0182b26",
    "初中有三。一者總結。是故一切眾生不名為覺也。"
  ],
  [
    2050,
    "0182b26",
    "二者釋所以。本來念念未曾離故也。念者分別執著念也。"
  ],
  [
    2051,
    "0182b26",
    "三者重結。故說無始無明是也。本來不離故名無始也。"
  ],
  [
    2052,
    "0182b26",
    "自下第二結前三位。若得無念知心生住異滅是也。"
  ],
  [
    2053,
    "0182b26",
    "自下第二結前覺義。此中有二。一者結前始覺。二者以四相俱時以下結上本覺。",
    2054,
    "0182b26",
    "以無念故。實無始覺之異者。以不覺念覆故。顯時名始覺。如上始覺即同本覺。以本覺異無有始覺。自下結本覺。"
  ],
  [
    2055,
    "0182b26",
    "以四相俱時而有者。如毘曇家義。四相俱一時用在前後。若成實義四相前後非一時也。此中似數家義也。"
  ],
  [
    2056,
    "0182b26",
    "皆無自立者。如夢所見無實體。"
  ],
  [
    2057,
    "0182b26",
    "本來平等同一覺故者是本覺也。上來辨生死根源竟也。"
  ],
  [
    2058,
    "0182b26",
    "自下第二明佛果根源。此中有二。一者總釋。二者云何以下別釋。",
    2059,
    "0182b26",
    "復次本覺隨染分別生二種相者。法報兩種是也。同一覺而隨染隱顯。名之為法。此真識中本無今生義。名之為報也。"
  ],
  [
    2060,
    "0182b26",
    "與彼本覺不相離者。一體中二義故名相離也。"
  ],
  [
    2061,
    "0182b26",
    "云何以下別釋。此中有二。一者立二章門。二者釋章門。",
    2062,
    "0182b26",
    "言智淨相者是法佛性也。不增不減古今湛然非先染後淨名智淨。"
  ],
  [
    2063,
    "0182b26",
    "言不思議業相者。是報佛性也。本無法體。以不思議修習力故有始生義。造作令成。無而令有。名不思議。造作名業。此一體中。體顯用生有二種也。"
  ],
  [
    2064,
    "0182b26",
    "自下釋章門。先釋智淨。後釋業相。就初中有二。一者表其智體。二者此義云何下釋其體義。",
    2065,
    "0182b26",
    "就初中有三。一者表能治解。二者破和合下顯所治障。三者顯以下正辨所顯。",
    2066,
    "0182b26",
    "智淨相者顯名也。"
  ],
  [
    2067,
    "0182b26",
    "謂依法力者真種資力也。依者緣智也。"
  ],
  [
    2068,
    "0182b26",
    "如實修行滿足方便者是緣智也。方便者是善巧方便也。"
  ],
  [
    2069,
    "0182b26",
    "自下顯障。破和合識相者六識障也。"
  ],
  [
    2070,
    "0182b26",
    "滅相續心相者七識障也。以緣照解對治六識七惑也。"
  ],
  [
    2071,
    "0182b26",
    "自下第三辨其所顯。顯理法身智淨故也。",
    2072,
    "0182b26",
    "自下第二釋義。此中有三。一者法說。二者如大海水以下開譬。三者如是眾生以下合譬。",
    2073,
    "0182b26",
    "言一切心識皆是無明者。六七識心皆無明為體也。猶前和合識相續心相也。"
  ],
  [
    2074,
    "0182b26",
    "無明之相不離覺者。真妄緣集也。"
  ],
  [
    2075,
    "0182b26",
    "言非可壞者。理法常爾故。",
    2076,
    "0182b26",
    "非不可壞者。以解治妄故。"
  ],
  [
    2077,
    "0182b26",
    "自下開譬。如大海水喻第八識。風喻無明。波喻七識。"
  ],
  [
    2078,
    "0182b26",
    "水相風相不捨離者。真識與無明緣集合成。"
  ],
  [
    2079,
    "0182b26",
    "水非動性者。真無妄性。隨妄故成。"
  ],
  [
    2080,
    "0182b26",
    "若風相滅動相滅者。無明滅已七識則已。"
  ],
  [
    2081,
    "0182b26",
    "濕性不壞者喻彼真識性體常住。"
  ],
  [
    2082,
    "0182b26",
    "如是眾生以下合喻。自性清淨心合上海水也。"
  ],
  [
    2083,
    "0182b26",
    "自無明風動者。合上目風也。"
  ],
  [
    2084,
    "0182b26",
    "心與無明俱無形相者。合上水相風相不相離也。"
  ],
  [
    2085,
    "0182b26",
    "而心非動性者合上水非動性也。"
  ],
  [
    2086,
    "0182b26",
    "若無明滅相續則滅者。合上若風止滅動相滅也。"
  ],
  [
    2087,
    "0182b26",
    "智性不壞者合上濕性不壞。七識起喻略無合也。",
    2088,
    "0182b26",
    "彼楞伽言。譬如巨海浪。斯由猛風起洪波鼓穴壑。無有斷絕時。藏識海常住。",
    2089,
    "0182b26",
    "境界風所動。種種諸識浪騰躍而轉生。此明大海雖為風飄水性不改。性不改故名為常住。",
    2090,
    "0182b26",
    "性雖常住而波水相隨風波轉。喻彼真識雖為妄想境界風動真性不變。",
    2091,
    "0182b26",
    "性雖不變而彼真相隨於無始妄想。動發虛偽境界起於七識。如海波浪。",
    2092,
    "0182b26",
    "經本之中境界為風。何故論主無明為風。",
    2093,
    "0182b26",
    "釋曰。經中據末。境界為風。論主尋本。無明為風。此等皆有飄動義故。",
    2094,
    "0182b26",
    "又後義推真識為海。無明為風。起七識波。七識為海。境界為風。起六識波。"
  ],
  [
    2095,
    "0182b26",
    "自下第二釋業章門。此中有二。先明總釋。二所謂下別釋。",
    2096,
    "0182b26",
    "以依智淨能作境界者依體。起相用故也。"
  ],
  [
    2097,
    "0182b26",
    "以下別釋無量功德之相。常無斷者報佛性也。"
  ],
  [
    2098,
    "0182b26",
    "隨眾生根下明應佛性也。"
  ],
  [
    2099,
    "0182b26",
    "此二性者修心可有。非今具有也。"
  ],
  [
    2100,
    "0182b26",
    "自下第三總標理體。此中有二。一者略標。二者云何為四以下別釋。",
    2101,
    "0182b26",
    "復次覺體相者。猶前本覺相者。即體相也。非相中相也。"
  ],
  [
    2102,
    "0182b26",
    "有四大義者。同一體中隨義分四。非別釋體四也。"
  ],
  [
    2103,
    "0182b26",
    "與虛空等者。是法性虛空也。此之表四俱無勝劣之異。"
  ],
  [
    2104,
    "0182b26",
    "如淨鏡者。喻淨無染也。亦喻相入無障礙。"
  ],
  [
    2105,
    "0182b26",
    "次下別釋。此四種中。一一之中立名即釋。"
  ],
  [
    2106,
    "0182b26",
    "如實空鏡者猶前真如。"
  ],
  [
    2107,
    "0182b26",
    "遠離心鏡無法現者就真而望。唯真猶立。本來無妄故。經說言。佛不渡眾生。眾生無故。"
  ],
  [
    2108,
    "0182b26",
    "非覺照義故者。雖是一體心法不同。擿心而言。法不生知。是真諦理故。非覺照上法性空。即是謂也。何故與等以此等餘非此與等也。"
  ],
  [
    2109,
    "0182b26",
    "言因熏習鏡者謂真心也。依因此心緣照熏習故因熏習也。"
  ],
  [
    2110,
    "0182b26",
    "一切世間悉中現者。一切諸法心之為本。故本中現。"
  ],
  [
    2119,
    "0182b26",
    "然即現故體中生耶。故言不出。亦可現無邊故現外不出。",
    2120,
    "0182b26",
    "體中現故。雜亂一相故言不入。以不入故妄法敗亡。故言不失不壞。"
  ],
  [
    2111,
    "0182b26",
    "一云就真法說。絕言離相。超外眾物而不離有無。故言不出。",
    2112,
    "0182b26",
    "不離有無而非有無。故言不入。故經說言。雖在陰界入而不同陰界入也。",
    2113,
    "0182b26",
    "以萬像外而不失壞故言不失壞。"
  ],
  [
    2114,
    "0182b26",
    "是為何物。常住一心。何以故。一切真實性故。無法不真也。"
  ],
  [
    2115,
    "0182b26",
    "又一切染法不能者。心體常住故不能染。非謂用義也。"
  ],
  [
    2116,
    "0182b26",
    "智體不動者釋不染由。"
  ],
  [
    2117,
    "0182b26",
    "具足無漏熏眾生者具淨法故。冥資眾生令修善行也。"
  ],
  [
    2118,
    "0182b26",
    "法出離鏡者。猶智淨相也。真法出於煩惱惑障故言出離也。"
  ],
  [
    2121,
    "0182b26",
    "謂不空者恒沙淨法湛然滿故。"
  ],
  [
    2122,
    "0182b26",
    "煩惱礙者猶煩惱障。"
  ],
  [
    2123,
    "0182b26",
    "言智礙者猶智障也。諸惑雖眾無出二障。然此義者下二障中具廣分別也。"
  ],
  [
    2124,
    "0182b26",
    "離和合相淳淨明者。離六七識心相也。"
  ],
  [
    2125,
    "0182b26",
    "緣熏習鏡者。猶上不思議業相也。以緣智修習故得名緣熏習也。"
  ],
  [
    2126,
    "0182b26",
    "依法出離者。依體起相用。"
  ],
  [
    2127,
    "0182b26",
    "遍照眾生心令修善者。是報佛也。"
  ],
  [
    2128,
    "0182b26",
    "隨念示現者。是應佛也。"
  ],
  [
    2129,
    "0182b26",
    "此四之中前二是理。後二是行。理行俱明故無餘無上。"
  ],
  [
    2130,
    "0182b26",
    "自下第二釋不覺章門。此中有二。一者明不覺體。二者復次依不覺以下明諸惑轉生。",
    2131,
    "0182b26",
    "就初中有二。一者明不覺義。二者以有不覺以下對明真覺。",
    2132,
    "0182b26",
    "初中有三。一者法說。二者開譬。三合喻。",
    2133,
    "0182b26",
    "言不覺義者。是顯名也。不覺名者。無明別名。"
  ],
  [
    2134,
    "0182b26",
    "謂不如實知真如法一者。就境明體。真如無二故名法一也。"
  ],
  [
    2135,
    "0182b26",
    "不覺心起者是第七識。"
  ],
  [
    2136,
    "0182b26",
    "而有其念者是染心也。通而言之皆是妄識。別而言之不覺是其根本無明。染心是其業識。以後乃至相續識也。"
  ],
  [
    2137,
    "0182b26",
    "念無自相不離真覺者明其妄法不孤立。故詑真而立。若無此真妄不得生也。"
  ],
  [
    2138,
    "0182b26",
    "次下開喻。如迷人者諸群盲類諸眾生等。迷二諦理不知超出生死之津。似是迷人。"
  ],
  [
    2139,
    "0182b26",
    "依方故迷者喻依真有妄。若離於方則無有迷者。若無真識不得有妄。故勝鬘言。依如來藏故有生有死。若無藏識不得厭苦樂求涅槃也。"
  ],
  [
    2140,
    "0182b26",
    "自下合喻。眾生亦爾者。合上迷人。"
  ],
  [
    2141,
    "0182b26",
    "依覺故迷者合上依方故迷。"
  ],
  [
    2142,
    "0182b26",
    "若離覺性則無不覺者。合上若離方則無迷也。"
  ],
  [
    2143,
    "0182b26",
    "自下第二明對真覺。此中有三句。",
    2144,
    "0182b26",
    "一者釋覺義。謂有不覺心。故能知名義。為說真覺也。"
  ],
  [
    2145,
    "0182b26",
    "二者絕待明體。謂若離不覺之心則無有真識也。"
  ],
  [
    2146,
    "0182b26",
    "三者遣著。雖皆是真亦無真相。謂離不覺心則無真覺自相可說。"
  ],
  [
    2147,
    "0182b26",
    "自下第二明轉生義。此中有三。一者總明。二者云何以下別釋。三者當知無明以下結釋。",
    2148,
    "0182b26",
    "復次依不覺故生三種相者。依根本無明心心相漸麁。故生三種相也。"
  ],
  [
    2149,
    "0182b26",
    "與彼不覺相應不離者。共為第七識體也。"
  ],
  [
    2150,
    "0182b26",
    "云何以下別釋。此中隨義辯者。七識中有六。六識之中有四也。然前六中上四不相應。下二相應。與六識似故。",
    2151,
    "0182b26",
    "文中分有二。一者明不相應。二者以有境界以下明相應也。"
  ],
  [
    2152,
    "0182b26",
    "言無明業相者。無明是其所依。"
  ],
  [
    2153,
    "0182b26",
    "不覺業者動義。"
  ],
  [
    2154,
    "0182b26",
    "言能見相者亦名轉識。心相轉麁。轉起外相。名為轉也。",
    2155,
    "0182b26",
    "此之三心也。"
  ],
  [
    2156,
    "0182b26",
    "言境界相者亦名現識。以妄心中妄作境界顯現如鏡。"
  ],
  [
    2157,
    "0182b26",
    "以有境界故以下明其第二相應之義。以境緣故生六種相者。是相應故合為一類。"
  ],
  [
    2158,
    "0182b26",
    "言智相者前所說境分別染淨違順差別。非明解智也。"
  ],
  [
    2159,
    "0182b26",
    "言相續相者。依前智識心相轉麁。境界牽心。心隨境界分別不斷。如海波浪。又復三世因果令不斷絕。故名相續。"
  ],
  [
    2160,
    "0182b26",
    "言執取相者。十使根本取性無明。"
  ],
  [
    2161,
    "0182b26",
    "言計名字相者。所謂五見麁起煩惱。若復通論十使皆是此二合為煩惱分也。"
  ],
  [
    2162,
    "0182b26",
    "言起業相者。謂依煩惱造種種業也。業繫苦相者。依業受報也。"
  ],
  [
    2164,
    "0182b26",
    "此之六中前二七識。後四六識也。"
  ],
  [
    2163,
    "0182b26",
    "自下第三結也。當知無明能生一切染者。眾惑根本故也。"
  ],
  [
    2165,
    "0182b26",
    "言染法皆是不覺相故者。皆無明用相也。"
  ],
  [
    2166,
    "0182b26",
    "自下第三從復次覺與不覺下料簡因果。亦可釋上非一非異。"
  ],
  [
    2167,
    "0182b26",
    "此中有三。一者總舉數。二者云何以下列名。三者同相者以下釋章門。",
    2168,
    "0182b26",
    "就第三中有二。一者釋同章門。二者釋異章門。",
    2169,
    "0182b26",
    "就初中有三。一者開喻。二者如是無漏以下合喻。三者是故以下引經證成。",
    2170,
    "0182b26",
    "譬如瓦器者。喻第七識種種妄法也。",
    2177,
    "0182b26",
    "皆同微塵性相者。喻真如為體也。"
  ],
  [
    2171,
    "0182b26",
    "如是以下合喻。無漏無明皆七識也。皆同真如者。合上同微塵性相也。"
  ],
  [
    2172,
    "0182b26",
    "自下第三引證。是故修多羅中依此義說者。取彼經說釋成此義也。此有二句。初明理涅槃。後明釋難。"
  ],
  [
    2173,
    "0182b26",
    "言一切眾生本來常住涅槃菩提者。唯是真識。悉無餘法故也。"
  ],
  [
    2174,
    "0182b26",
    "言非可修相作相者。非如報應也。"
  ],
  [
    2178,
    "0182b26",
    "畢竟無得者。既已常已常得更無得也。"
  ],
  [
    2179,
    "0182b26",
    "亦無色相可見者。以理無色故也。"
  ],
  [
    2175,
    "0182b26",
    "自下釋難。若無色相者。何故得有以相之身利益眾生。釋此難故。而有見色者。唯隨染業幻所作也。非是真智理色不空性也。何故非理智無色者。以智相不可見故也。"
  ],
  [
    2176,
    "0182b26",
    "自下釋異章門。此中有二。一者開喻。二者如是無漏以下合喻。",
    2180,
    "0182b26",
    "此同異大意者。真妄二識有同異義。同者真外無妄。妄外無真故。言異者真妄相返故。如水中波。水非波外波非水外名同義也。水波非一名異也。"
  ],
  [
    2181,
    "0182b26",
    "自下第二復次生滅因緣者以下明真妄依持。此中有五。",
    2182,
    "0182b26",
    "一者正辨真妄轉生依持。",
    2183,
    "0182b26",
    "二者依無明業所起以下。明其轉生之義非淺智所知。",
    2184,
    "0182b26",
    "三者染心者有六種以下。明返本時六七識惑治斷分齊。",
    2185,
    "0182b26",
    "四者又染心義者以下攝眾惑中據二障辨。",
    2186,
    "0182b26",
    "五者復次分別生滅相以下明捨滅相。雖上廣分治斷之相攝廣令略辨滅相也。",
    2187,
    "0182b26",
    "就初中有二。一者總標轉生。二者此義云何以下別釋轉生之相。"
  ],
  [
    2188,
    "0182b26",
    "復次生滅因緣相者是顯名也。",
    2193,
    "0182b26",
    "所謂眾生依心者是第八識也。意意識轉故七六識也。真識是其神知之主集起所依。義說為心。妄識總對一切境界發生六識。義說為意。事識依意。了別六塵事相境界故名意識。經本之中同說此三。名字小異。一名分別事識。亦名轉識。二名業識。亦名現識。三名真相識。",
    2189,
    "0182b26",
    "分別事識者。六識之心以能分別六塵事故名分別事。即此六識隨六塵轉故名轉。不同七識轉起外相名為轉也。業相現相是第七識。識之中六識之名。以二攝也。真相識者是第八識。名字雖異與前三種其義不殊。"
  ],
  [
    2190,
    "0182b26",
    "自下第二別釋。此中有三。一者明七識心。二者是故三界以下明其七識生死根源。三者復次意識以下明六識心。",
    2191,
    "0182b26",
    "初中有二。一者略釋。二者此意有五種以下廣釋。",
    2192,
    "0182b26",
    "此義云何此設問也。以依阿梨耶識說者猶上依心。此之名義如上說也。"
  ],
  [
    2194,
    "0182b26",
    "有無明者生死根源故。理與無明俱一時有。而義說故。依理起迷是根本無明也。無明即心。非有心外異有無明也。"
  ],
  [
    2195,
    "0182b26",
    "不覺而起者是業相也。"
  ],
  [
    2196,
    "0182b26",
    "言能見者是轉相也。言能現者猶現相也。能取境界者是智相也。"
  ],
  [
    2197,
    "0182b26",
    "起念相續者是續識也。"
  ],
  [
    2198,
    "0182b26",
    "問。上來已辨何故重明。",
    2199,
    "0182b26",
    "上中明其七識惑義。此中明其七識心義。是故異也。"
  ],
  [
    2200,
    "0182b26",
    "自下第二廣釋。此中有二。一者略表數。二者云何以下別。",
    2201,
    "0182b26",
    "名即釋此意。復有五種者標數也。"
  ],
  [
    2202,
    "0182b26",
    "言業識者。依前無明便有妄念不覺心起。說之為業。何故不說無明識者。是根本體故。就恒沙中說五種也。"
  ],
  [
    2203,
    "0182b26",
    "言轉識者依前業識。心慮漸麁而取外相。故名為轉識。"
  ],
  [
    2204,
    "0182b26",
    "言現識者依前轉識所起境界還顯自心。名為現識。"
  ],
  [
    2216,
    "0182b26",
    "言五塵對至即現無有前後者。明諸境界一時而現。以此識前未有境界但心識相。",
    2205,
    "0182b26",
    "何故不說法塵境乎。答。若通言之理實俱有。而麁別言為五塵耳。又須法塵更無別塵。逐緣五塵。推求境體更無異故。故不言也。"
  ],
  [
    2206,
    "0182b26",
    "言智識者。於前現識所顯法中分別染淨違順差別。故名智識。"
  ],
  [
    2207,
    "0182b26",
    "言續識者依前智識心相轉麁。境界事心心隨境界分別不斷。故名續識。",
    2208,
    "0182b26",
    "又復此心能持三世善惡因果。令不失壞故名續也。"
  ],
  [
    2209,
    "0182b26",
    "自下第二從是故三界以下明其七識根源義。此中有四。",
    2210,
    "0182b26",
    "一者明生死無體妄心而有。",
    2211,
    "0182b26",
    "二者此義云何以下釋其所以。",
    2212,
    "0182b26",
    "三者當知世間以下勸人令知。",
    2213,
    "0182b26",
    "四者是故一切法以下結無體依心。",
    2214,
    "0182b26",
    "初中有二。一者順釋。二者返釋。",
    2215,
    "0182b26",
    "言是故者。上明五心相生緣。故以有生死。但心主耳。三界虛偽唯心所作也。如夢所見如鏡中像。無有自體。若言近者心謂七識。若談遠者心是八識。離心即無。六塵境者此返釋也。",
    2217,
    "0182b26",
    "此義云何設問發起。言一切法者生死諸法也。從心起者是真識也。妄不孤立由依真起。名從心起。"
  ],
  [
    2218,
    "0182b26",
    "妄念而生者。妄念是其第七識也。若言近者生死諸法從妄念生。前明起由後明正體。成合生諸法。"
  ],
  [
    2219,
    "0182b26",
    "言一切分別即分別自心者。自心是其真相識也。是真識者眾生中實就妄緣故。有異妄故。一切心識分別真理者。即分別自心。更無別理故也。"
  ],
  [
    2220,
    "0182b26",
    "言心不見心者。就真論真。無有分別。無能所故。無相可得故。名不見心也。此之德標顯生死無體真諦無相道理如是。經說二諦。宗要在斯。"
  ],
  [
    2221,
    "0182b26",
    "自下第三觀知生死無體。當世間一切境者。猶上一切法也。"
  ],
  [
    2222,
    "0182b26",
    "皆依眾生無明妄心得住持者是正體也。無明是其無明識也。妄心是其業識。以上乃至續識總名妄心。此之六識生死之體。故名住持也。"
  ],
  [
    2223,
    "0182b26",
    "自下第四結無體。是故一切法如鏡中像。無體可得。",
    2227,
    "0182b26",
    "言唯心者唯隨於心以從心故。心生法生。心滅法滅。故言唯心也。",
    2224,
    "0182b26",
    "言虛妄者是能隨法也。自下第三明六識心。"
  ],
  [
    2225,
    "0182b26",
    "復次意識者是六識也。即此相續識。",
    2228,
    "0182b26",
    "依凡夫取著轉深計我我所者。謂根本取性無明。"
  ],
  [
    2229,
    "0182b26",
    "種種妄執隨事攀緣者計名字相也。此之明根本也。"
  ],
  [
    2226,
    "0182b26",
    "又復說以下明末。中依見愛煩惱增長者。見是五見。愛是五鈍。"
  ],
  [
    2230,
    "0182b26",
    "自下第二明非淺智所知。此中有三。一者顯其難知。二者何以故下釋難知由。三者是故以下總結難知。",
    2231,
    "0182b26",
    "依無明薰習所起識者是顯名也。業識以下若細窮論無明亦是。"
  ],
  [
    2232,
    "0182b26",
    "自下明知就人以辨。人別不同汎有四位。",
    2233,
    "0182b26",
    "一者凡夫二乘。此人一向非境界也。"
  ],
  [
    2234,
    "0182b26",
    "二者十信以上。此人發心始覺觀察此理。"
  ],
  [
    2235,
    "0182b26",
    "三者初地以上乃至十地。名小分知。"
  ],
  [
    2236,
    "0182b26",
    "四者諸佛佛乃窮了真妄緣起相生之義也。文顯可知。"
  ],
  [
    2237,
    "0182b26",
    "自下釋所以。何以故是心本來清淨而有無明者。真識隨緣成妄義也。無明是其無明識也。"
  ],
  [
    2238,
    "0182b26",
    "為無明所染有染心者。業識以下名為染心。"
  ],
  [
    2240,
    "0182b26",
    "雖有染心常恒不變。雖相成染真性不改。故勝鬘中。自性清淨心為煩惱所染。難可了知。真而成妄。似妄恒真。此理諸佛所窮。非識智所能。"
  ],
  [
    2239,
    "0182b26",
    "是故以下結顯難知。是故此義唯佛能知者。指佛為證。所謂心性者出其體性。"
  ],
  [
    2241,
    "0182b26",
    "常無念故名為不變。以不達一法界心不相應忽然念起名為無明者。結上為無明所染也。"
  ],
  [
    2242,
    "0182b26",
    "上明結者上中自性清淨。自下第三明返本時斷惑分齊。此中有二。一者正明斷分齊。二者言相應者以下釋相應不相應名。",
    2243,
    "0182b26",
    "就初中有二。一者明六識惑滅。二者明七識惑盡。",
    2244,
    "0182b26",
    "六識中惑者有二。一者執取相。二者計名字相。",
    2245,
    "0182b26",
    "對治解者是意識中相應之慧治前二惑。成實論中說為空心。",
    2246,
    "0182b26",
    "計名字者。小乘法中見道時斷。大乘之中十信時斷。",
    2247,
    "0182b26",
    "執取相者小乘法中得無學。時斷畢竟也。大乘之中種性時斷。今此論中略無計名字惑斷也。",
    2248,
    "0182b26",
    "言六染心者除無明識。其餘皆是為染心也。有六種者通舉六七識也。"
  ],
  [
    2249,
    "0182b26",
    "一者言執相應。染者是執取相也。信相應。地者是種性也。對治慧者。小乘之中入無餘時盡。大乘法中初地時盡。"
  ],
  [
    2250,
    "0182b26",
    "二者言不斷染者是猶續識。種性以上乃至初地盡也。"
  ],
  [
    2260,
    "0182b26",
    "智相應染者依具戒地者是第二地。無相方便地者是七地也。自八地無相方便。故名無相方便。"
  ],
  [
    2261,
    "0182b26",
    "現色不相應染言色自在地者是第八地。能淨佛土名色自在。"
  ],
  [
    2262,
    "0182b26",
    "言能見者是轉識也。心自在地者是第九地。善知初心名心自在。"
  ],
  [
    2263,
    "0182b26",
    "第六業識染菩薩盡地者是第十地。"
  ],
  [
    2264,
    "0182b26",
    "不了一法義者是根本無明地也。地前學斷。初地以上離斷。佛地窮盡。故勝鬘云。無明地佛智所斷也。對治解者猶是七識。緣照之解治前六種。此解亦盡。初地斷捨至佛乃盡。",
    2251,
    "0182b26",
    "問曰。如來地中斷無明業者。真照斷惑合曰斷有二種。一者正斷。二者證斷。緣照正斷。真照證斷。今此論中就證斷門。故入如來地斷也。"
  ],
  [
    2252,
    "0182b26",
    "自下第二釋相應不相應之名義。釋意不同。",
    2265,
    "0182b26",
    "如毘曇義。心數同時。心王起時諸數並起。相助成故名為相應。",
    2266,
    "0182b26",
    "如成實論義。心數前後。識心滅後想心同取一青境中。名為相應。",
    2267,
    "0182b26",
    "大乘法中心相轉麁。染用與心共相應。故名相應也。"
  ],
  [
    2268,
    "0182b26",
    "謂心念法異者。念是染用心知。"
  ],
  [
    2269,
    "0182b26",
    "知相緣相同故者。心體是知染用亦知。詑境迷故言同知緣也。"
  ],
  [
    2270,
    "0182b26",
    "不相應者。即心不覺常無別異。即指心體。以為無明。非是心外緣有迷用。全體是心。全體是迷。故無別異。"
  ],
  [
    2271,
    "0182b26",
    "不同知相緣相者。體用無異故也。",
    2304,
    "0182b26",
    "亦可心與境界共相體故名心相應。前六種中現識以後是相應者是麁判。知識之中染淨分別故名相應。若細尋者但無明地是。",
    2305,
    "0182b26",
    "不相應業識以後是相應義。皆是恒沙末故。此義更窮應當廣論。於中二門分別。一對心識明其相應不相應義。二就惑體明相應不相應義。",
    2253,
    "0182b26",
    "言對心者心有三種。一者事識心所。謂六識。二者妄識心。謂第七識。三者真識心。謂第八識。",
    2254,
    "0182b26",
    "彼事識中所有煩惱有二義。一相應義。謂現起之惑煩惱之心。與心別體共心同緣。故曰相應。如想受等。二不相應義。謂性成之結。即說心體為煩能性。不別有數與彼心王共相應。故曰不相應也。",
    2255,
    "0182b26",
    "妄識之中亦有二義。心有六重。此如上說。此六種中根本四重是不相應。末後兩重名相應義。相應之義釋不異前。不相應者即指七識。妄想心體以為煩惱。非是心外別有煩惱共心相應。名不相應也。",
    2256,
    "0182b26",
    "問曰。何故麁者相應細不相應。釋曰。麁者有時作意別相而起。故與心別共相應。細者性成非別起。故名不相應。",
    2306,
    "0182b26",
    "真識之中亦有兩義。真妄和合名相應義。真妄性別名不相應。",
    2257,
    "0182b26",
    "次就惑體相其相應不相應義。惑體有四。一無明地。二無明起。三四位地。四四住地起。四種中無明住地定不相應。故勝鬘云。心不相應無始無明住地也。妄識之心體是無明故不相應。",
    2258,
    "0182b26",
    "無明前起經說相應。故勝鬘云。於此起煩惱剎那相應。而隨義細論於中亦有不相應義。是云何知。如此論中業轉現識是不相應染。智識相續識是相應染。然而此五皆此無明所起故有無相應義。",
    2259,
    "0182b26",
    "問曰。若爾勝鬘何故一向說為相應。答曰。為別無明故偏言耳。",
    2301,
    "0182b26",
    "四住地者總相麁論唯心相應隨義細分俱有二義。現起之惑共心相應。性成之惑與心同體。名不相應。",
    2302,
    "0182b26",
    "以有此義故雜心中。一家說使定心相應。一家說使定不相應。義既兩偏不可偏執。",
    2303,
    "0182b26",
    "四住所起一向相應。以彼麁起與心別故。故勝鬘云。四住起者剎那相應也。此論中就妄識明相應不相應義。"
  ],
  [
    2272,
    "0182b26",
    "自下第四就二障辨。前明六重攝為二障。根本無明以為智障。業識以下為煩惱障。",
    2273,
    "0182b26",
    "然此二障且應廣論。夫二障者諸眾生等沒生死中重網羅也。眾惑之根源。遮涅槃路之剛關也。能障聖道名之為障。",
    2274,
    "0182b26",
    "障乃無量。取要言之凡有二。一者煩惱障。二者智障。",
    2275,
    "0182b26",
    "此二障義有三番釋。一者四住煩惱為煩惱障。無明住地以為智障。",
    2276,
    "0182b26",
    "二者五住性緒為煩性障。事中無知以為智障。無明有二。一迷理無明。二事無知。迷理無明是性結也。",
    2277,
    "0182b26",
    "三者五住性結及事無知同為煩惱障。分別緣智以為智障。",
    2278,
    "0182b26",
    "就初番中四門分別。一定障相。二釋障名。三明斷處。四對障辨脫。",
    2279,
    "0182b26",
    "言定相者云何得知。四住煩惱為煩惱障。無明住地以為智障。以勝鬘經對地持論驗之知矣。勝鬘經中就二乘人但斷四住。不斷無明住地。地持論中說。二乘人煩惱障淨非智障淨。煩惱淨者猶勝鬘中所斷四住。非智障淨者猶彼不斷無明住地。故知四住為煩惱障。無明住地為智障也。",
    2280,
    "0182b26",
    "次釋其名。五住之結通能勞亂。齊能障智。",
    2281,
    "0182b26",
    "何故四住遍名煩惱障。無明獨為智障。答。理實齊通但今為分二障差別隱顯為名。等就隱顯各隨功強以別兩名。四住煩惱現起之結發業生勞亂。義強偏名煩惱。異心之惑與解別體。疎遠翳障智微劣。故不名智障。無明闇惑正遠明解。親近翳障智義強。故名智障。任性無知非是現起。不能發業招集苦報。勞亂微劣故不名煩惱障也。",
    2282,
    "0182b26",
    "次明斷處。略有二階。第一大小相對分別。二者直就大乘世出世間相對分別。",
    2283,
    "0182b26",
    "大小對中義別三門。一者隱顯互論。二乘之人但除煩惱。菩薩之人唯滅智障。",
    2284,
    "0182b26",
    "二乘非不分除智障。所斷微劣隱細從麁。是故不論。菩薩非不除斷煩惱。所斷相微隱麁從細。是故不說。二者優劣相形。二乘解劣但斷煩惱。菩薩治廣二障雙除。故地持云。聲聞緣覺煩惱障淨非智障淨。菩薩種姓具足二淨。",
    2285,
    "0182b26",
    "三者據實通論。二乘菩薩二障雙除。言就大乘世間出世間相對辨者。解行已前名為世間。初地以上名為出世。",
    2286,
    "0182b26",
    "於中分別乃有四門。一癈麁論細。地前菩薩於彼二障一向未斷。初地以上二障並除。故涅槃中宣說。地前具煩惱性。",
    2287,
    "0182b26",
    "二者隱顯互論。地前世間但斷煩惱。初地以上唯除智障。",
    2288,
    "0182b26",
    "三者優劣相形。地前解劣唯除煩惱。地上解勝二障雙斷。",
    2289,
    "0182b26",
    "四者據實。通世及出世二障雙除。",
    2290,
    "0182b26",
    "相狀如何。煩惱障中有其二種。一者子結。二者果結。子結煩惱地前所斷。果縛煩惱地上所除。",
    2291,
    "0182b26",
    "子結之中復有二種。一者正使作意而生。二者餘習任性而起。正使煩惱聲聞緣覺乃至性種斷之周盡。習起之結習種性以上乃至相地斷之畢竟。故地持云。初阿僧祇過解行住入歡喜地。斷增上中惡趣煩惱不善正使。名為增上習名為中。入歡喜時悉皆斷也。",
    2292,
    "0182b26",
    "果縛之中亦有二種。一者正使作意而生。二者習氣任運而起。正使煩惱所謂愛佛愛菩提等。始從初地次第斷除。至不動地斷之周盡。故地持云。第二阿僧祇過第七住入第八地。微細煩惱皆悉斷滅。八地以上除彼餘習。故地持云。第三阿僧祇斷除習氣入最上住。",
    2293,
    "0182b26",
    "智障之中亦有二種。一者迷相。二者迷實。情所趣法名之為相。不能悟解云其本無。說以為迷。如來藏性說以為實。不能窮達說以為迷。迷相無明地前所除。迷實無明地上所遣。",
    2294,
    "0182b26",
    "迷相無明復有二種。一者迷相立性。二者迷性立相。言迷相者妄法虛集以之為相。不知虛集建立定相名之迷也。言迷性者情而起法無性為性。迷此性故立因緣相也。",
    2295,
    "0182b26",
    "迷相無明聲聞緣覺乃至性種斷之窮盡。迷性無明習種性以上乃至初地皆悉斷除。",
    2296,
    "0182b26",
    "迷實無明亦有二種。一者迷實相。二者迷實性。空寂無為是其實相。不能知是寂泊無為故名迷相。如來藏中恒沙佛法真實元有是其實性。不能窮證說為迷性。",
    2297,
    "0182b26",
    "此二無明說斷不定。若依地經初地以上乃至六地除其迷相。是故得為明別順忍。七地以上斷迷實性。是故證得無生忍體。若依涅槃九地以還斷其迷相。是故說為聞見佛性。十地以上斷迷實性。是故說為眼見佛性。以驗求二障皆是始終通斷。治斷麁爾。",
    2298,
    "0182b26",
    "次辨第四對障辨脫。斷煩惱障得心解脫。斷除智障得慧解脫。",
    2299,
    "0182b26",
    "是義云何分別有二。一者隱顯互論。斷煩惱障。諸佛菩薩世諦心脫斷除智障。真諦慧解脫何故如是。煩惱染事故斷煩惱。世諦心脫斷煩惱。理實雖隨有一切德脫就主為名。遍言心脫。無明障理。故斷無明。真諦慧脫斷無明。時即理所成一切德脫就主作名。遍名慧脫。",
    2300,
    "0182b26",
    "二者對障寬狹分別。斷煩惱障。唯除事中染愛心故。世諦心脫斷智障時除無明地。及斷事中麁無明。故二諦慧脫。此初番竟。",
    1371,
    "0189c05",
    "第二番中亦有四門。一定障相。二釋障名。三明斷處。四對障辨脫。",
    2307,
    "0189c05",
    "言定相者。云何得知。五住性結為煩惱障。事中無知以為智障。",
    2308,
    "0189c05",
    "如涅槃說。斷除一切貪瞋癡等得心解脫。一切所知無障礙。故得慧解脫。貪瞋癡者即是五住性結煩惱。一切所知得無礙者。",
    2309,
    "0189c05",
    "當知即是除事無知。又如地經以佛無礙為慧解脫。當知即是除事無知。",
    2310,
    "0189c05",
    "遠離癡染為心解脫。當知即是五住性結為煩惱障。",
    2311,
    "0189c05",
    "又雜心云。如來斷除二種無知。一者斷染污。二者斷不染污。染污無知即是五住性結煩惱。不染污無知即是事中無明之心。",
    2312,
    "0189c05",
    "准驗斯等當知。以彼五住性結為煩惱障。事中無知以為智障。",
    2313,
    "0189c05",
    "次釋其名。五住性結能起分段變易生死。勞亂行人故名煩惱障。事中闇惑能障如來種知明解。是故說此為智障也。",
    2314,
    "0189c05",
    "次辨斷處。處別有三。一者世出世間相對分別。二者功用無功用相對分別。三者因果相對分別。",
    2315,
    "0189c05",
    "就初對中義別有二。一者隱顯互論。地前斷除五住性結。以彼捨相趣順如故。初地以上斷除智障。以彼地上契合法界了達諸法無障礙故。故地經云。於初地中一切世間文訟呪術不可窮盡。",
    2316,
    "0189c05",
    "二者優劣相形。地前菩薩唯除煩惱。初地以上智行寬廣二障雙除。",
    2317,
    "0189c05",
    "第二對中義別有二。一者隱顯互論。七地以前唯除煩惱。八地以上滅除智障。如八地中淨佛國土。斷除一切色中無知。九地之中了初心行。滅除一切心行無知。第十地中於諸法中得勝自在。斷一切法中無知。此等皆是除事無知。",
    2318,
    "0189c05",
    "二者優劣相形。七地以還唯除煩惱。八地以上二障雙除。",
    2319,
    "0189c05",
    "第三對中義別有二。一者隱顯互論。金剛以還斷煩惱障。如來地中種智現起。了達一切差別諸法。斷除智障。以事無知難除斷故至佛乃盡。",
    2320,
    "0189c05",
    "二者優劣相形。金剛以還唯斷煩惱。如來果德二障雙斷。",
    2321,
    "0189c05",
    "次辨對障明脫。除煩惱障得心解脫。滅除智障得慧解脫。",
    2322,
    "0189c05",
    "言心脫者其有二種。一佛菩薩行世間心。二佛菩薩第一義心。",
    2323,
    "0189c05",
    "斷四住故世諦心脫。除無明故真諦心脫。",
    2324,
    "0189c05",
    "言慧脫者諸照世間一切種知得解脫也。",
    2325,
    "0189c05",
    "第三番中亦有四門。一定其障相。二釋障名。三明斷處。四對障辨脫。",
    2326,
    "0189c05",
    "言定相者云何得知。五住性結及事無知為煩惱障。分別之智以為智障。如勝鬘云。五住及起同名煩惱。明知五住及事無智是煩惱障。",
    2327,
    "0189c05",
    "言分別智為智障者如寶性論說。有四種障不得如來淨我樂常。一者緣相謂無明地。以是障故不得如來究竟真淨。二者因相謂無漏業。以是障故不得真我。三者生相謂意生身。以是障故不得真樂。四者壞相謂變易生死。以是障故不得真常。",
    2328,
    "0189c05",
    "彼既宣說無漏業障不得真我。是故定知。分別緣智是其智障。",
    2329,
    "0189c05",
    "又如地經六地中說智障淨因事。謂不分別空三昧。以不分別為智障淨。明知即用分別之智以為智障。",
    2330,
    "0189c05",
    "又楞伽經云。妄想爾炎慧彼滅得我涅槃。滅爾炎慧方名涅槃。明知。所滅妄慧是障。",
    2331,
    "0189c05",
    "又龍樹說。如彼覺觀。望下為善。望第二禪即是罪過。乃至非想望下為善。望出世道即是罪過。緣智如是。望世為善。望其實性亦是罪過。既言罪過何為非障。",
    2332,
    "0189c05",
    "次釋其名。五住性結及事無知體。是闇惑勞亂之法故名煩惱。緣智礙真故名智障。",
    2333,
    "0189c05",
    "問曰。此智能顯真。故經中說為了因也。何故今說為智障乎。",
    2334,
    "0189c05",
    "多義如真故復名障。如藥治病若藥不去藥復成患。此亦如是。云何妨真。如維摩說。寂滅是菩提。滅諸相故此智是相。所以是障。",
    2335,
    "0189c05",
    "不觀是菩提。離諸緣故此智是緣。所以為障。",
    2336,
    "0189c05",
    "不行是菩提。無憶念故此智憶念。所以為障。",
    2337,
    "0189c05",
    "斷是菩提。斷諸是故此智是見。所以是障。",
    2338,
    "0189c05",
    "離是菩提。離妄想故此知妄想。所以是障。",
    2339,
    "0189c05",
    "障是菩提。障諸願故此智是願。所以是障。",
    2340,
    "0189c05",
    "菩提真明此智性闇。所以是障。如世樂受。性是行苦。如是等過不可具陳。皆違真德故說為障。",
    2341,
    "0189c05",
    "次辨斷處。斷處有二。一者地前地上相對分別。二者直就地上世出世間相對分別。",
    2342,
    "0189c05",
    "就初對中義別有二。一隱顯互論。解行已前增相修故斷煩惱障。初地以上捨相修故斷除智障。",
    2343,
    "0189c05",
    "云何增相能除煩惱。煩惱正以闇惑為患。從初已來修習明解緣智轉增闇惑漸捨。至解行時明解增上惑障窮盡。說之為斷。",
    2344,
    "0189c05",
    "云何捨相。能斷智障。智障正以分別為過。初地以上窮證自實緣修漸捨。分別過滅名斷智障。",
    2345,
    "0189c05",
    "二優劣相形。地前菩薩唯斷煩惱。初地以上對治深廣二障雙除。若論事識解滅者地前亦得。但不論耳。",
    2346,
    "0189c05",
    "次就地上世出世間相對分別。初二三地名為世間。四地以上名為出世。",
    2347,
    "0189c05",
    "於中亦有二門分別。一者隱顯互論。三地以還世間之行斷煩惱障。四地以上出世真慧斷除智障。",
    2348,
    "0189c05",
    "云何世間除煩惱障。如地論說初地斷除凡夫我相障。凡夫我障即是見一處住地。",
    2349,
    "0189c05",
    "第二地中斷除能犯惑煩惱。犯惑煩惱即是欲愛色愛有愛三種住地。",
    2350,
    "0189c05",
    "第三地中斷除闇相聞思修等諸法妄障。闇相即是無明住地。",
    2351,
    "0189c05",
    "是故明地世間但斷煩惱障也。",
    2352,
    "0189c05",
    "云何出世能斷智障。智障有三。一是智障。所謂空有之心。",
    2353,
    "0189c05",
    "二是體障。所謂建立神智之體。相狀如何。謂彼緣智正觀諸法非有非無。捨前分別有無礙。雖捨分別有無之礙而猶見已以為能觀。如為所觀。見已能觀。心與如異。如為所觀。如與心別。由見已心與如別故未能泯捨神知之礙。說為體障。",
    2354,
    "0189c05",
    "三是治想。通而論之向前二種俱是治想。但此一門治中究竟偏與治名。然此治相亦是緣智。對治破前神智之礙。實心合如。雖復合如論其體猶是七識生滅之法。障於真證無生滅慧故名為障。",
    2355,
    "0189c05",
    "障別如此。治斷云何。始從四地乃至七地斷除智障。入第八地斷除體障。八地以上至如來地斷除治想。",
    2356,
    "0189c05",
    "云何斷智障。四五六地觀空破有。捨離分別取有之智。",
    2357,
    "0189c05",
    "故地經中廣明。四地觀察諸法。不生不滅。捨離分別解法慢障。",
    2358,
    "0189c05",
    "第五地中觀察三世。佛法平等。捨離分別身淨慢心。",
    2359,
    "0189c05",
    "第六地中觀法平等。捨離分別染淨慢心。此等皆是觀空破取有之心。",
    2360,
    "0189c05",
    "第七地中觀諸法如。捨前分別取空之心。離如此等名斷智障。",
    2361,
    "0189c05",
    "云何八地斷除體障。前七地中雖觀法如猶見己心。以為能觀。如為所觀。以是見故心與如異。不能廣大任運不動入第八地。",
    2362,
    "0189c05",
    "破此等礙。觀察如外由來無心。心外無如。如外無心無心異如。心外無如無如異心。無心異如不見能知。無如異心不見所知。",
    2363,
    "0189c05",
    "能所既亡泯同一相。便捨分別功用之意。捨功用故行與如等。廣大不動名入八地。此德成時名斷體障。",
    2364,
    "0189c05",
    "云何八地至如來地斷除治想。向前八地雖除體障治想猶存。故八地云。此第八地雖無障相非無治想。然此治想八地以上漸次除至佛乃盡。",
    2365,
    "0189c05",
    "彼云何斷者。分別息故真相現前。覺法唯真本末無妄。以此見真。無妄力故能令妄治。前不生後。後不起前。於是滅盡也。",
    2366,
    "0189c05",
    "二者優劣相形。初二三地對治微劣唯斷煩惱。四地以上對治深廣二障雙除。若通言之始從初地乃至佛地當知。念念二障並斷。緣智漸明斷煩惱障。真法漸顯滅智障。治斷如是。",
    2367,
    "0189c05",
    "次對障辨脫。就此門中除斷煩惱二脫俱生。息除智障二脫俱顯。相狀如何。前修對治斷煩惱時能治之道必依真起。所依之真恒隨妄轉。故以妄修動發真心。令彼真中二脫德生。真德雖生與第七識緣智和合。為彼隱覆真德不顯。息除彼智真德方顯。其猶臈印印與泥合。令彼泥上文像隨生。泥文雖生臈印䨱之不得顯現。動去臈印其文方顯。彼亦如是。",
    2368,
    "0189c05",
    "二障之義難以測窮。且隨大綱略樹旨況。今此論中辨二障者是第二番也。五住相望四住及起同為煩惱障。無明及起齊為智障。故地持無明以妄同為智障。就無明中隨義更論。所起恒沙復為煩惱。無明住地獨為智障。故此論中。但無明地以為智障。染心恒沙以為煩惱障也。"
  ],
  [
    2369,
    "0189c05",
    "問曰。於彼事識之中取性無明是何地收。妄識之中所有愛見是何地收。",
    2370,
    "0189c05",
    "斷言。不定略有二義。一隱顯互論。彼事識中取性無明。以本後末攝為四住。彼妄識中所有愛見。以末從本收為無明。二隨義通論。妄識之中所有見皆四住收。事識中所有無明亦無明攝。",
    2371,
    "0189c05",
    "次隨文釋。此中有二。一者別障。二者此義云何以下釋其義相。",
    2372,
    "0189c05",
    "言染心義者。業識以下乃至讀識以為染心。"
  ],
  [
    2373,
    "0189c05",
    "能障真如根本智者。是恒沙惑亂勞義強。能障真如寂滅智也。"
  ],
  [
    2415,
    "0189c05",
    "無明義者是根本無明地也。"
  ],
  [
    2374,
    "0189c05",
    "障世間自然業智者。無明是其迷闇義。故障佛種智真明解也。自然業者是不思議作業也。所障法者謂證教二道法報兩果也。"
  ],
  [
    2375,
    "0189c05",
    "自下第二釋其相。釋二障故即分為二。初為煩惱後為智障。",
    2376,
    "0189c05",
    "此義云何者設問發起。以依染心者是業識也。末中第一故名之為依。"
  ],
  [
    2377,
    "0189c05",
    "言能見能現妄取境界者轉現智識。略無續識。亦可。此是六識體故。所以不論。"
  ],
  [
    2378,
    "0189c05",
    "違平等性者。以染心者是分別心。真心寂靜故正相返。所以違者下顯違由。"
  ],
  [
    2416,
    "0189c05",
    "以一切法常靜無起相。此舉理略無惑相。然此自解無明不覺妄者。"
  ],
  [
    2379,
    "0189c05",
    "是釋者障與法違故者。無明闇惑。種智真明。故相返也。"
  ],
  [
    2380,
    "0189c05",
    "下釋其由。不能得知一切世間種種境界故者。是舉所障。諸界根原故。故說二障也。"
  ],
  [
    2381,
    "0189c05",
    "自下第五明捨滅義。此中有二。一者直明捨滅。二者問以下難解重顯。",
    2382,
    "0189c05",
    "就初中有三。一者舉惑體。二者又麁中之麁以下據人以辨。三者此二種以下明捨滅之相。",
    2383,
    "0189c05",
    "復次生滅相有二種者。總標其數。與心相應者。末後二識及與六識也。",
    2384,
    "0189c05",
    "與心不相應者。根本四住也。自下就人以辨。"
  ],
  [
    2385,
    "0189c05",
    "麁中之麁凡夫境者。是六識也。"
  ],
  [
    2417,
    "0189c05",
    "麁中細者。智續兩識也。"
  ],
  [
    2386,
    "0189c05",
    "細中麁者。是染心也。恒沙末故名之為麁。"
  ],
  [
    2418,
    "0189c05",
    "菩薩境界者。種性以上乃至金剛心也。"
  ],
  [
    2387,
    "0189c05",
    "細中之細佛境界者。是根本無明識。"
  ],
  [
    2388,
    "0189c05",
    "自下第三明捨滅相。此中有二。一者明起由。二者若因滅以下明滅由也。",
    2389,
    "0189c05",
    "此二種生滅依無明薰習而有者。以眾惑本故以末論本也。"
  ],
  [
    2419,
    "0189c05",
    "依因者不覺義者即是無明也。緣者六塵境界也。具此因緣得立生滅。"
  ],
  [
    2390,
    "0189c05",
    "次辨滅相。若因滅則緣滅者。境界無自由心而成。故上中言三界虛偽但一心作。能成心滅所成亦滅也。"
  ],
  [
    2420,
    "0189c05",
    "因滅故不相應心滅者。明亡本故末竭。是業轉現識也。"
  ],
  [
    2421,
    "0189c05",
    "緣滅故相應心滅者。境界亡故隨境心亡。此之明其不相應心妄故境界亦妄。境界妄故相應心亦妄也。"
  ],
  [
    2391,
    "0189c05",
    "次辨重顯。此中初問後答。問意者。若心滅者云何相續者。相應不相應皆是滅者眾生則無心。",
    2392,
    "0189c05",
    "云何續有。若相續者云何說滅者。妄心恒續者云何眾生滅妄成真乎。就妄心進退徵難。"
  ],
  [
    2393,
    "0189c05",
    "答中有三。初明法說。中明開喻。後辨合喻。",
    2394,
    "0189c05",
    "言滅者唯心相滅者。是妄識也。"
  ],
  [
    2422,
    "0189c05",
    "非心體滅者是真識也。妄識全亡不妨真有。真識常有故眾生非斷。妄識終滅故眾生成真。"
  ],
  [
    2423,
    "0189c05",
    "言風者喻無明也。水喻真識也。動喻妄識也。"
  ],
  [
    2395,
    "0189c05",
    "若水滅者則風斷絕無依止者。是作設喻。非無水也。而顯依義故為此說。何以得知。設喻非正。"
  ],
  [
    2424,
    "0189c05",
    "下則解釋以水不滅風相相續。唯風滅故動相隨滅。非是水滅。是故明知。是設喻也。"
  ],
  [
    2425,
    "0189c05",
    "無明亦爾以下合喻。無明合上如風。"
  ],
  [
    2429,
    "0189c05",
    "依心體者合上依水。"
  ],
  [
    2426,
    "0189c05",
    "言而動者合上有動相也。"
  ],
  [
    2427,
    "0189c05",
    "若心體滅者合上假設喻也。"
  ],
  [
    2428,
    "0189c05",
    "以體不滅心得相續。去合上水不滅故風相相續也。"
  ],
  [
    2396,
    "0189c05",
    "唯癡滅故心相隨滅者。合上唯風滅故動風隨滅也。"
  ],
  [
    2430,
    "0189c05",
    "非心智滅者。合上非是水滅也。"
  ],
  [
    2397,
    "0189c05",
    "自下第三明其真妄熏習之義。此中有三。一者標熏法體。二者熏習義者以下略釋熏義。三者云何熏習起染以下廣顯熏相。",
    2398,
    "0189c05",
    "復次有四種熏者是總表數也。染淨法起不斷絕者熏習功能。"
  ],
  [
    2399,
    "0189c05",
    "言淨法者即第八識也。"
  ],
  [
    2400,
    "0189c05",
    "言染因者即無明識也。"
  ],
  [
    2401,
    "0189c05",
    "言妄心者第七識中。始從業識乃至相續通名業識。"
  ],
  [
    2402,
    "0189c05",
    "言妄境者謂妄想心所起一切虛偽境界。"
  ],
  [
    2431,
    "0189c05",
    "此四種者熏法體也。此四猶是地持論中如是。如實凡愚不知起八妄而生三事。",
    2432,
    "0189c05",
    "真如熏習猶彼如是如實。",
    2433,
    "0189c05",
    "無明熏習者猶彼凡愚不知也。",
    2434,
    "0189c05",
    "妄心熏習者猶彼八妄想也。",
    2435,
    "0189c05",
    "妄境熏者猶是彼處生三事中初虛偽事。",
    2403,
    "0189c05",
    "問曰。何故事識及事根塵不說熏習。答。此條中未明熏習所起末故。故不論也。"
  ],
  [
    2404,
    "0189c05",
    "自下第二略釋熏義。此中有三。一者題名。二者開喻。三者此亦如是以下合喻也。熏習義者是顯名也。",
    2405,
    "0189c05",
    "言世間衣服者喻染淨法體也。實無香者喻行用也。若人以香熏故則有香氣者。喻行者隨緣熏習故染淨之用。"
  ],
  [
    2406,
    "0189c05",
    "次下合喻。此亦如此。真中無染。妄熏令有。妄中無淨。真熏使有。故彼妄中得有方便對治行起。釋意如此。"
  ],
  [
    2407,
    "0189c05",
    "自下第三云何熏習起以下廣辨熏相。此中有二。一者辨熏習起染。二者云何熏習起淨法以下明其熏習起淨。",
    2408,
    "0189c05",
    "就初中有二。一者就前四明其熏習相生次第。二者此妄境熏習以下別明熏習所起不同。",
    2409,
    "0189c05",
    "云何起染法不斷者是題名也。"
  ],
  [
    2436,
    "0189c05",
    "以依第一真如法故使有第二無明染因。"
  ],
  [
    2437,
    "0189c05",
    "以有無明故即有第三妄心。"
  ],
  [
    2438,
    "0189c05",
    "以有妄心故則有第四妄境界也。"
  ],
  [
    2439,
    "0189c05",
    "以有境界緣故即熏習妄心。令其染著造業受苦也。念者愛也。著者見也。"
  ],
  [
    2410,
    "0189c05",
    "次第二從此妄境界以下明其熏習所起不同。從末尋本次第辨之。能熏法體四故所熏應四。而文滅無真如熏習所起之義。",
    2440,
    "0189c05",
    "此妄境熏習有二種者是題名也。",
    2441,
    "0189c05",
    "此境熏習起事識也。念者愛也。取者見也。即是十使也。"
  ],
  [
    2411,
    "0189c05",
    "言起心熏習者是第二也。"
  ],
  [
    2412,
    "0189c05",
    "言業識者第七識也。熏習起妄識果。謂受二乘菩薩變易細苦。即正果也。"
  ],
  [
    2413,
    "0189c05",
    "言增長分別事識者。是六識緣由果。凡夫業繫苦者分段麁苦也。"
  ],
  [
    2444,
    "0189c05",
    "無明熏中起妄識者其近果。起事識者是其遠果。",
    2445,
    "0189c05",
    "真如熏習亦有二種。一者起無明。二者起妄心。以彼真如無分別故能起無明。覺知性故能起妄心。此後一門釋中無也。推章門中具有此義。"
  ],
  [
    2414,
    "0189c05",
    "自下第二明熏起淨。此中有二。一者明其真妄相熏起淨。二者真如熏習義以下明其唯真熏習起淨。",
    2442,
    "0189c05",
    "就初中有二。一者真妄總明。二者妄心熏習以下別明妄熏起淨。",
    2443,
    "0189c05",
    "又遠法師解。云何起淨法不斷者此文早著。以有真如法故以下樂求涅槃。以還攝上真如熏習也。然後應著云何起淨法。以此妄心以下第二起淨文也。",
    2446,
    "0189c05",
    "此中有二。一者明妄熏真。二者明真熏妄。",
    2447,
    "0189c05",
    "就初中有二。一者能熏。二者妄心熏以下明其所熏。此二種釋文隨念無傷。",
    2448,
    "0189c05",
    "云何熏習起淨者是題名也。所謂以下正辨。"
  ],
  [
    2483,
    "0189c05",
    "以有真如故無明令熏起。厭生死樂涅槃也。此之真熏妄也。"
  ],
  [
    2449,
    "0189c05",
    "次辨妄熏真也。以有妄心厭離生死求涅槃。故熏習真心。"
  ],
  [
    2484,
    "0189c05",
    "自信己性。唯是真如智外無法。但妄心顛倒所見以知外境無所有。"
  ],
  [
    2485,
    "0189c05",
    "故種種方便修習離念起真之行。"
  ],
  [
    2486,
    "0189c05",
    "雖有所修不取不念。久修力故無明則滅。"
  ],
  [
    2487,
    "0189c05",
    "無明滅故妄心不生。妄心不生故妄境隨滅。境界妄故心相俱盡。名得涅槃。得涅槃故自然成就不思議業用充法界也。",
    2488,
    "0189c05",
    "因緣俱滅者因是心也。緣是境也。",
    2490,
    "0189c05",
    "言涅槃者性淨法佛也。",
    2450,
    "0189c05",
    "不思議業者是方便報佛也。"
  ],
  [
    2489,
    "0189c05",
    "釋意如此。自下明其別妄熏起淨。",
    2451,
    "0189c05",
    "妄心熏者六七識也。"
  ],
  [
    2452,
    "0189c05",
    "言分別事識者。謂凡夫二乘厭生死苦取向涅槃。此六識中方便修行熏發真也。"
  ],
  [
    2453,
    "0189c05",
    "言意熏習者。謂諸菩薩見虛妄法。無所貪取。知真如法寂靜安隱。發心勇猛趣大涅槃。此七識中方便修行熏發真也。彼說七識以之為意。非六識中意識也。"
  ],
  [
    2454,
    "0189c05",
    "自下第二明唯真熏妄。此中有二。一者明其所顯所熏妄義。二者復次真如自體相者以下明其所表理體平等。",
    2455,
    "0189c05",
    "問曰。所顯所表有何著別。",
    2456,
    "0189c05",
    "答。言所顯者此真理中。隨修習緣有可顯義。轉理成行。以緣照解斷惑。所顯故名所顯。所言表者。真如理體平等一味絕言離相。然理不自顯。寄法以表故名所表。法不自成。以理熏故真法方成。故此理中有二義。故此中辨也。",
    2457,
    "0189c05",
    "就初中有二。一者就始中明真熏妄。二者復次染法以下就修明其真妄盡不盡義。",
    2458,
    "0189c05",
    "就初中有二。一者明能熏法。二者此體用熏習以下明所熏人。",
    2459,
    "0189c05",
    "就初中有三。一者總標舉類。二者列章門。三者自體熏者以下釋二章門。",
    2460,
    "0189c05",
    "真如熏習有二種者是題名也。"
  ],
  [
    2461,
    "0189c05",
    "云何以下列章門。謂體用也。"
  ],
  [
    2462,
    "0189c05",
    "自體相熏習者以下第三列釋。此中有二。一者釋體章門。二者用熏習者以下釋用章門。",
    2463,
    "0189c05",
    "就初中有二。一者正出其體。二者問答重釋。"
  ],
  [
    2464,
    "0189c05",
    "言無漏法者。法身本體法佛之性。"
  ],
  [
    2465,
    "0189c05",
    "言不思議作業性者。是報佛性也。有此二性熏習力。故令起妄解斷惑。已後轉理成行。地前名為性種習種。地上名為證教二道。佛果名為法報二佛。虛法為言。名為性淨方便涅槃。"
  ],
  [
    2466,
    "0189c05",
    "自下第二重顯。此中有二。一問二答。問意者。若便真能熏妄起善行者一切眾生皆有真如。何不等勳齊便發心起修善行能入涅槃。而諸眾生有信無信優劣。前後無量差別。"
  ],
  [
    2491,
    "0189c05",
    "就第二答中有二。一者明真妄根原。正答上問。二者又諸佛法有因緣以下明緣修對治。此之遠答也。",
    2467,
    "0189c05",
    "就初中有三。一者明真。二者而有以下明妄根本。三者唯如來下結難知也。",
    2468,
    "0189c05",
    "言真如本一者。諸眾生中真如理一本來無二。故成佛時以理成故。但是一佛無有二也。何故名諸佛。此是處緣故爾。非理中諸也。此真如根原也。"
  ],
  [
    2469,
    "0189c05",
    "自下第二明妄根原。然若爾者何故眾生差別者。有無量無明本來成就。此之根本也。過恒沙等上煩惱者枝條末也。我見愛者是四住所起也。此眾惑者皆依無明。如此無明熏習真如。真如隨緣差別不同。如虛空本一而隨有處大小不同。若破有處即虛空無大小相。此亦如此。隨染緣故利鈍差別。若離染緣則平等一味。無上下優劣。"
  ],
  [
    2470,
    "0189c05",
    "問曰。若初真一何故起染原薄不同。",
    2471,
    "0189c05",
    "答。無始無明等同品無有麁細。智識以後染著不同。心慮異故。續識以後起成深淺。故果報優劣上下不等利鈍差別。"
  ],
  [
    2472,
    "0189c05",
    "然此義者非凡所能知。自下第三結難知。唯如來能知故也。故大經言。十住菩薩見終不見始。佛乃窮了見始見終。"
  ],
  [
    2473,
    "0189c05",
    "自下第二隨對治。此中有三。一者法說。二者如木中下開譬。三者眾生亦爾下合喻。",
    2474,
    "0189c05",
    "言有因有緣者。因者內心。緣謂外緣。"
  ],
  [
    2492,
    "0189c05",
    "譬意者木雖有火不能自燒。眾生雖有真如之性不能獨熏自成涅槃。合中可解。"
  ],
  [
    2475,
    "0189c05",
    "言示教利喜者。四諦三轉法輪也。示猶示轉。教猶勸轉。利喜是其猶證轉也。示轉者示苦示集。示滅示道名示轉也。",
    2476,
    "0189c05",
    "言勸轉者苦應知集應斷。道應修滅應證。言證轉者苦我已知。集我已斷。道我已修。滅我已證也。示可當相示苦令知。教集應斷。道利應修。滅喜應證也。以此四諦入道之詮故。以四諦向涅槃道也。"
  ],
  [
    2477,
    "0189c05",
    "自下第二釋用章門。此中有三。一者總表舉數。二者云何以下列二章門。三者釋二章門。",
    2478,
    "0189c05",
    "用熏習者是顯名也。即眾生外緣之力者。謂佛菩薩證如起用。攝化眾生令修善法。"
  ],
  [
    2479,
    "0189c05",
    "自下列章門。差別緣者此應身化也。平等緣者真身攝也。"
  ],
  [
    2480,
    "0189c05",
    "自下第三釋章門。釋二章門故即有二。",
    2481,
    "0189c05",
    "就初中有三。一者正釋差別。二者此緣有二以下就時以辨。謂時遠近也。三者是近遠二緣分別。",
    2493,
    "0189c05",
    "以下就益以辨。增長行者修行時益。受道緣者得果時益。"
  ],
  [
    2494,
    "0189c05",
    "平等緣者以下釋第二章門。諸佛菩薩久發大願誓度一切。以此善根熏習力故。自然常隨一切眾生隨應見聞而為示現。謂示如來平等法身也。以同體智力者此觀照彼苦也。令諸眾生依三昧力平等見佛。此真身攝也。能熏如是。"
  ],
  [
    2482,
    "0189c05",
    "次明所熏人。此中有二。",
    2495,
    "0189c05",
    "一者題名舉數。謂此體用勳習分別有二種也。",
    2496,
    "0189c05",
    "二者列名即釋。言未相應者是凡二乘地前菩薩也。",
    2497,
    "0189c05",
    "此中初明體未相應。後明未得自然以下用未相應。"
  ],
  [
    2498,
    "0189c05",
    "言意意識者是七六識也。是妄識心中信順修行。而未能捨離分別之念與實相應也。"
  ],
  [
    2499,
    "0189c05",
    "未得自在業修行者。未得無功用自在行也。",
    2500,
    "0189c05",
    "問曰。地前菩薩五生自在。何故未得自在業耶。",
    2501,
    "0189c05",
    "答。隱細從麁。是故此論。"
  ],
  [
    2502,
    "0189c05",
    "已相應者謂初地以上出世法身菩薩令捨妄心。除滅無明契證真如。與佛如來法身相應無有分別。唯依法身自然修行趣佛智海也。"
  ],
  [
    2504,
    "0189c05",
    "復次染法者是舉法也。無始以來熏習不斷。至渴佛後方盡滅也。淨法始終常有無有盡滅。"
  ],
  [
    2512,
    "0189c05",
    "此義以下釋其所以。真如常熏故妄心妄境則滅。轉理成行。法身顯現也。起用熏者是應用也。上來明真妄相熏。此中明真妄盡不盡。不料簡也。"
  ],
  [
    2505,
    "0189c05",
    "復次真如自體相者自下第二明其所表。此中有二。一者明所表法。二者復次顯末以下明其修捨趣入方法。",
    2506,
    "0189c05",
    "就初中有二。一者明所表體。二者復次真如用以下明其所說。所謂行法也。",
    2507,
    "0189c05",
    "就初中有三。一者三義略表。二者問曰以下釋簡前後。三者復以何義以下釋前立義。",
    2508,
    "0189c05",
    "初中有三。一者總表。二者所謂以下別釋。三者具足如是以下結也。",
    2509,
    "0189c05",
    "就初中有二。一者題名。謂復次真如自體相者也。真如即體名之為相。二者正釋。"
  ],
  [
    2510,
    "0189c05",
    "此中有三。一者明理無偏。二者非前際生以下明理體常。三者從本來下明理法具。",
    2511,
    "0189c05",
    "言一切凡夫二乘菩薩諸佛者是舉人也。無有增減者是理體也。",
    2513,
    "0189c05",
    "若論行義凡聖殊異因果差別。而理體者等同一味。凡夫二乘中理無有減。菩薩佛中理亦無增也。"
  ],
  [
    2514,
    "0189c05",
    "自下明常。非前際生者明其本來無有生相。非後際滅者明終無滅。行德名為生。而不滅名不滅。異簡此故名非生不滅。湛然常也。"
  ],
  [
    2515,
    "0189c05",
    "畢竟常恒者。常中最故名畢竟常也。"
  ],
  [
    2516,
    "0189c05",
    "自下明理。然此理者非為孤立。從本以來理自滿足一切功德也。"
  ],
  [
    2517,
    "0189c05",
    "下其別釋。有六句。",
    2518,
    "0189c05",
    "所謂自體有大智慧光明義故。此之一句此真理中。具足一切三昧智慧神通解脫陀羅尼等功德之性。",
    2519,
    "0189c05",
    "如妄心中具足一切八萬四千諸煩惱性。雖不後現行而實有之。",
    2520,
    "0189c05",
    "說彼理中智慧之性。以為智慧光明義也。故嚴經云。一切眾生心微塵中。有如來智無師智無礙無相智廣大智等。",
    2521,
    "0189c05",
    "問曰。若如是者何故大經菩薩品言。若言眾生身中具足十力四無畏等者。非我弟子。是大邪見。下文復言眾生有性。以當見故兩經相違。云何會通。",
    2522,
    "0189c05",
    "答。此等經文皆說行德。若如行德。十力無畏今時有者是大邪見。然非無理。又復果性以當得名為當見。故此經言。如貧女寶。如闇中寶本自有之。非適今也。此說理。此等經文非一。是故無違。"
  ],
  [
    2523,
    "0189c05",
    "言遍照法界義故。此之二句是心與法同一體性。互相緣集。然義分心法。心為能照。法為所照。此之自體照何為名照。如妄心中具足一切諸虛妄法。是真心中具一切法。以同體故將心攝法。無出一法。將法攝心。則具法界微塵等心。心隨彼法為種種德。心法界由來清淨無闇無障名照一切法界之義也。"
  ],
  [
    2524,
    "0189c05",
    "真實識知義故者。此之三句蓋之真實覺知之心。有人釋言。真識非識。唯是空理。與識作體。義名為識。此言謬限。不應受持。斯乃真實覺知之心。名之為識。何得說言一向是空。乃可。真識體有不空之義。不說空義以之為識。",
    2525,
    "0189c05",
    "故唯識論言。對彼外道凡夫之人著我我所。故色等一切法空非離言境。一切皆空離言境者。謂佛如來所行之處。唯有真識更無餘識。",
    2526,
    "0189c05",
    "以斯准驗明知。不以空為真識也。經本之中為真相了別也。無有偽名為真實。神知之靈名為識知也。"
  ],
  [
    2527,
    "0189c05",
    "言自性清淨心義故者。此之第四句本來無障。名自性淨心也。良以理尊在於無垢。名為清淨也。"
  ],
  [
    2528,
    "0189c05",
    "常樂我常義此第五句理德。雖眾對生死要無出此四也。"
  ],
  [
    2529,
    "0189c05",
    "言清涼不變自在義故者。此第六句體無染故。名為清淨。生滅所不遷故。名不變自在也。"
  ],
  [
    2530,
    "0189c05",
    "自下總結。此中有二。一者結德。二者結名。具足如是過恒沙等不思議佛法者。此前結德。不能別嘆故總舉也。不離等四句者上明。猶淨我樂常也。"
  ],
  [
    2531,
    "0189c05",
    "乃至以下結名。包含蘊積名之為藏。眾法積聚名為法身。若別言隱時名藏。顯為法身。"
  ],
  [
    2532,
    "0189c05",
    "自下第二重顯。初問後答。問意者上明真如絕相斷言。",
    2533,
    "0189c05",
    "何故此中具種種德上下相違。答中有二。一者正答。二者此義以下釋所以。"
  ],
  [
    2534,
    "0189c05",
    "雖有諸德而無別相者。今此中就與上無違。雖有而無有相。故不妨無。雖無而無無相。故不妨有。"
  ],
  [
    2535,
    "0189c05",
    "恒有恒無言等同一味者。此眾德皆同一味也。"
  ],
  [
    2536,
    "0189c05",
    "何為者唯一真如。自下釋所以。中有三。一者正釋。二傳釋。三者結。何故一味者。題上句此義云何以下無分別故也。",
    2537,
    "0189c05",
    "無彼此故無分別。故名一味。故無分別者題上句。自下傳釋。"
  ],
  [
    2538,
    "0189c05",
    "離分別相故也。遠離六七識分別之相。故名離也。自下結也。"
  ],
  [
    2539,
    "0189c05",
    "是無二者明其空有無二體也。"
  ],
  [
    2540,
    "0189c05",
    "復以何義自下第三別釋。此中有二。一者略別本由。二者此義云何下別釋上義。",
    2541,
    "0189c05",
    "復以何義得說差別者是顯名也。"
  ],
  [
    2542,
    "0189c05",
    "以依業識生滅相示者。若無待對無。而對妄識辨故得說差別也。"
  ],
  [
    2543,
    "0189c05",
    "自下別釋。此中有二。一者上別釋中六句廣釋。二者乃至以下上總結。",
    2544,
    "0189c05",
    "此中別釋。就初中上二句別釋。下四句者通釋。",
    2545,
    "0189c05",
    "以一切法者上明恒沙等法也。"
  ],
  [
    2546,
    "0189c05",
    "本來唯心實無念者唯真無妄也。"
  ],
  [
    2547,
    "0189c05",
    "而有妄心者是無明也。以有此故便起末條。"
  ],
  [
    2548,
    "0189c05",
    "不覺起念者是業識也。"
  ],
  [
    2549,
    "0189c05",
    "見諸境界者是轉識也。"
  ],
  [
    2550,
    "0189c05",
    "故說無明者結本名也。"
  ],
  [
    2551,
    "0189c05",
    "此眾惑者依理而起。還迷真理而心性無起也。",
    2552,
    "0189c05",
    "言無起者不為知返無知故名無起。惑心分別為生。以分別攬真。真猶無分別故言無起也。神知猶存故言即是大智慧光明義也。"
  ],
  [
    2553,
    "0189c05",
    "此釋初句。若心起見者則分別心也。則有不見之相者是分別有相故。有徧有見則有不見之相。故知。有知為相。名妄心也。"
  ],
  [
    2555,
    "0189c05",
    "心性離見者即知而無知相。不緣而照。即是遍照法界義也。神知靈故即無不照。而不緣故靈豁無滯。於無礙故名遍照法界也。"
  ],
  [
    2554,
    "0189c05",
    "自下通釋。若心有動者是三相所熏也。此中四句皆返釋也。"
  ],
  [
    2556,
    "0189c05",
    "非真識知者返釋上中真實識知義也。"
  ],
  [
    2557,
    "0189c05",
    "無有自性者返釋上中自性清淨心也。"
  ],
  [
    2558,
    "0189c05",
    "非常等者返釋上中常樂我淨也。"
  ],
  [
    2559,
    "0189c05",
    "熱惱衰變不自在者。返釋上中清淨不變自在義也。三相所不遷故。故具四句。"
  ],
  [
    2560,
    "0189c05",
    "乃至以下釋上結德。此中有二。初釋結德。此中有二。",
    2561,
    "0189c05",
    "初明返釋謂具有過恒沙等妄染之義也。後明順釋。",
    2562,
    "0189c05",
    "謂對此義故心性無動。則為過恒沙等淨功德相示現也。"
  ],
  [
    2563,
    "0189c05",
    "自下釋結名。此中有二。初明顯非。謂若心有起亦更見前法可念者。則有所少也。後明顯是。謂如是淨法無量功德。即是一心無有二也。更無所念。是故滿足。名為法身如來藏也。"
  ],
  [
    2564,
    "0189c05",
    "復次真如用者自下第二明其所說。",
    2565,
    "0189c05",
    "言所說者所謂行德。德不自顯。依詮得顯。由修行故方得成也。此中有二。一者明其行德。二者此用有以下明其見聞得益不同。",
    2566,
    "0189c05",
    "就初中有四。一者明因時化物之行。二者此以何義以下明以因戒德。三者又亦以下明真諦觀。四者但隨以下明俗諦觀。",
    2567,
    "0189c05",
    "復次真如用者題名也。所謂以下正明也。"
  ],
  [
    2568,
    "0189c05",
    "發大慈悲者。謂四等也。"
  ],
  [
    2569,
    "0189c05",
    "修諸波羅蜜者。謂六度也。"
  ],
  [
    2570,
    "0189c05",
    "攝化眾生者。謂四攝也。"
  ],
  [
    2571,
    "0189c05",
    "立大誓願者。謂四弘誓也。",
    2572,
    "0189c05",
    "此四句者明化物行體也。"
  ],
  [
    2585,
    "0189c05",
    "下明時節。盡度眾生。不限劫數。盡未來際也。"
  ],
  [
    2573,
    "0189c05",
    "言以取眾生如己身者。辨其平等之心。此中有平等行也。非為空行。"
  ],
  [
    2574,
    "0189c05",
    "而不取眾生者此遣著也。",
    2575,
    "0189c05",
    "若著眾生相者即不得度眾生也。此之空行也。"
  ],
  [
    2576,
    "0189c05",
    "自下第二此以何義以下明德。此中有二。一者緣照。二者明真照。",
    2577,
    "0189c05",
    "此以何義者設問發起也。謂如實知者是緣智也。契真之智名如實知。"
  ],
  [
    2586,
    "0189c05",
    "一切眾生及與己身真如平等者。體無異故也。此之明智體。"
  ],
  [
    2578,
    "0189c05",
    "次辨智用。以有如是大方便智除滅無明。見本法身也。"
  ],
  [
    2579,
    "0189c05",
    "次明真照。自然而有不思議業者。是報身也。"
  ],
  [
    2580,
    "0189c05",
    "種種之用者是應身。此行用也。"
  ],
  [
    2581,
    "0189c05",
    "即與真如遍一切處者以行即理。"
  ],
  [
    2587,
    "0189c05",
    "自下第三明真諦觀。此中有二。一者正釋。",
    2582,
    "0189c05",
    "又無有用相可得者。與體別用不可得故也。二者釋。"
  ],
  [
    2583,
    "0189c05",
    "何故不可得者。謂諸佛者唯是法身智身。"
  ],
  [
    2584,
    "0189c05",
    "第一義諦者此之真觀也。如華嚴中十身相作是也。就真而望無有別用。觀生死也。"
  ],
  [
    2588,
    "0189c05",
    "次辨第四明俗諦觀。但隨眾生見聞得益故說為用也。"
  ],
  [
    2589,
    "0189c05",
    "此用有二種。自下第二明得益不同。",
    2590,
    "0189c05",
    "此中有二。一者明能見之人。二者又凡夫可見以下明所見之身。",
    2591,
    "0189c05",
    "此用有二者。此略舉也。分別事識者。謂六識也。"
  ],
  [
    2592,
    "0189c05",
    "言不知轉識現故見從外來者。諸可見色依轉識起。此起根源。不知自心現故為從外來。"
  ],
  [
    2593,
    "0189c05",
    "二者言業識者。謂第七識也。"
  ],
  [
    2595,
    "0189c05",
    "常能住持不毀不失者。是報淨土也。故華嚴云。法界不可壞蓮華藏世界海。"
  ],
  [
    2594,
    "0189c05",
    "初發意者是地前菩薩也。所住依果者。即蓮華藏世界也。"
  ],
  [
    2596,
    "0189c05",
    "自又凡夫下第二明所見身。此中有二。一者明凡所見。二者復次以下明菩薩所見。"
  ],
  [
    2597,
    "0189c05",
    "言非受樂相者。小乘教中明佛無常。但以修行故增智慧耳。故具苦無常。故非受樂也。"
  ],
  [
    2598,
    "0189c05",
    "自下第二明菩薩所見。此中有二。一者正明。二者問答料簡。",
    2599,
    "0189c05",
    "言淨心者初地也。"
  ],
  [
    2600,
    "0189c05",
    "自下第二問答料簡。初問後答。就答中有三。一者正答。二者所謂釋答。三者此非心識以下總結殊勝。",
    2601,
    "0189c05",
    "言此法身是色體故者。有人釋言。法身無色。應中但有。此義不然。此文顯矣。勝鬘中如來色無盡智慧亦復然。鴦崛魔羅經言。瞿曇法身妙色常湛然。"
  ],
  [
    2602,
    "0189c05",
    "又復義推下五戒十善中有人天也。何故萬善滿足感無色報乎。無國土也。既上中言所住依果種種莊嚴也。"
  ],
  [
    2603,
    "0189c05",
    "自復次顯示下第二明修捨方法。此中有三。一者法說。二者如人以下開譬。三者眾生亦爾下合譬。",
    2604,
    "0189c05",
    "復次顯示從生滅門入真如門者是略題也。從淺入深。從無常門入無我義。中從無我門入真如不空門。其實唯真。而以相覆故不知不覺。除破此相。即知真如也。令可解大意如是。"
  ],
  [
    1375,
    "0196a05",
    "自下第二明對治邪執。於中兩門分別。一者明種種邪執不同。顯示正義。二者隨文解釋。",
    2605,
    "0196a05",
    "就初中有三。一者就事識中對治邪執。顯示正義。",
    2606,
    "0196a05",
    "二者據妄識中對治邪執。顯示正義。",
    2607,
    "0196a05",
    "三者約真識中對治邪執。以顯正義。",
    2608,
    "0196a05",
    "就事識中邪執有八。",
    2609,
    "0196a05",
    "一者執之定一。有人宣說。六識之心隨根。雖別體性是一。往來彼此。如一獼猴六扃現。俱非有六猴。心識如此。六根中現非有六心。對此邪執說心非一。識無別體。緣知為義。六識之心。所依根異。所緣亦異。云何定一。若定是一常了一塵不應轉變。又復心法無往來義。隨有知處。即彼處生。不得說言一而往來。又彼所引獼猴為喻證心一者是義不然。凡夫愚人謂猴定一六扃中現。然實獼猴念念生滅。此扃現者不至彼扃。心識如是。依眼生者不至餘根。如是一切。",
    2610,
    "0196a05",
    "二者執定異別。有人宣說。六識之心體性定異。對此邪執說心不別。於事分齊相續一盧。非全別體。一獼猴遊於六扃。非有六猴。若言六識各別有體別體之法不相忓頩。眼識還應從眼識生。乃至意識還從意生。不得相起。現見五識從意識生。意識從於五識而生。眼非別體。又若六識各別有體別體之法不相妨礙。不相妨故六識之心常應並有。恒應並用。不常並。故明無別體也。",
    2611,
    "0196a05",
    "三者執定常。有人聞說三世之中業果不斷。謂心定常生死往來常是一識用。雖興廢心體不變。對此邪執說識無常。人中心異。天中亦異。六道之心各各別異。云何是常。又如經說。苦相應心異。樂相應心異。不苦不樂相應心異。如是一切各異。云何是常。但諸凡夫不知心相。妄謂是常。猶如小兒見旋火輪謂不斷絕。若心常者善應常善。惡應恒惡。無有變異。以變異故定知無常。",
    2612,
    "0196a05",
    "四者執定斷。有人聞說心識無常。便謂定斷。對治此執說心不斷。現世造業。後必得果。云何定斷。譬如乳酪轉變雖異置毒乳中。酪則害人。心亦如是。此身造惡。必未受苦果報。明非是斷。",
    2613,
    "0196a05",
    "五者執定有。如毘曇說。十八界等各住已性。是有不空。謂言空者但空陰上橫計我人。不空法體。法不空故心識定有。對此邪執說識是空。空相云何。識者正以別知為義。如一念識即具四相。初生次住終異後滅。",
    2644,
    "0196a05",
    "於四中何者是知。為初相知為中為後。若初相知者餘應不知。餘若不知則不名識。若餘相知初應不知。初若不知初不名識。若言四相各別是知便是四念各別。知法何關。一念具足四相。",
    2645,
    "0196a05",
    "答言。四相別非是知。和合之中方知者非知共合。云何有知。如百盲聚。豈有所見。又復四相都無合理。云何無合者。生相現時餘相未有。餘誰共合。乃至第四滅相現時餘相已謝。復與誰合。進退推求都無合義。云何說言和合有知。知義既無。焉有定識。是故經說。色乃至受想行識一切皆空也。",
    2614,
    "0196a05",
    "六者執定無。有人聞說五陰空寂。便謂世諦因緣亦無。對治此執說識非無。若無心識云何而得見聞覺知。現見六識各有作用。明知。不無。又若無識則無善惡。若無善惡亦無苦樂。則入邪見斷善根中不宜受之。經言空者就真為論。於世諦中不無心識。",
    2615,
    "0196a05",
    "七者執心識獨立。無數如來實說。對治此執說有同時心心數法。故涅槃云。我諸弟子不解我意。唱言。佛說定無心數。又涅槃說十大地中心數之定。明非無數。又龍樹云。譬如池水珠在則清象入便濁。水喻心王。珠象喻數。於彼喻中可說言。水珠象一心法如是。寧無別數。",
    2616,
    "0196a05",
    "八者執心外定有數。如毘曇說。對治此執明非定別。故涅槃云。我諸弟子不解我意。唱言。佛說定有心數。若使心外定有別數。無預心事無心之時何不別起。",
    2646,
    "0196a05",
    "又若心外定有別數。識從意生。諸數亦應別有所依。若別有依是義不然。云何不然。於彼宗中說三性心相應各異。如欲界地善心起時二十二數相應共生。不善起時二十一數相應共生。無記起時有十二數相應共生。從無記心起善惡時十二同數可有所依。自餘別數意何所依。若無依生是則心法無次第緣。經說不許。",
    2617,
    "0196a05",
    "若無別依依意生者與識同依。明非心外。道理云何。即彼心體同時具有。受想行等諸義差別。不同成實前後建立。就一心體隨義別分不同毘曇異體建立。兩義兼通故非諍論。"
  ],
  [
    2618,
    "0196a05",
    "次就妄識。對治邪執。邪執有六。",
    2619,
    "0196a05",
    "一者執定無。有人聞說但有六識無第七情便言一向無第七識。對治此執說有七識。如楞伽中說八識義。勝鬘亦云。七法不住。若無妄識說何為八說何為七。",
    2620,
    "0196a05",
    "經中所言無七情者。事相之中無。第七情非無妄識。",
    2621,
    "0196a05",
    "二執定有。有人聞說有第七識。便謂七識別有體性。",
    2622,
    "0196a05",
    "對治此執明妄無體。當知。如來就心法中分取虛妄別之義為第七識。何得於中別立體性。如似世人見繩為蛇。繩是實事。喻彼真識。蛇是妄有。喻彼妄識。蛇依繩。故蛇無別體。妄依真立。",
    2623,
    "0196a05",
    "云何有體。迷夢等喻類亦同然。又經中說。若無真識七法不住。若自有體云何不住。又若識自有體性便是實有云何名妄。",
    2624,
    "0196a05",
    "三者執事識以為妄識。有人聞說真識名心妄識名意事名意識。便言。小乘七心界中之意根界者是第七識。對治此執宣說妄識不同事識。七心界中意根界者。即是六識生後義邊說為意根。更無別法。妄識與彼分齊條異。云何言一異相。如何如今論說妄識有六。始從無明乃至相續廣如上辨。事識有四。從執取相。乃至第四業繫苦相亦如上辨。分齊各異。何得說言意根界者是第七識。又楞伽云。第七妄識唯佛如來住地菩薩所能覺知。餘皆不覺。云何說言意根界者是第七識。問曰。妄識若非意根何故楞伽及此論中說為意乎。釋言。彼乃借名顯示。非即意根。如楞伽中。說第七識。以之為心。今此論中宣說真識以之為心。豈可名同便是一物。心名雖同真妄兩別。意名雖一何妨差別。",
    2625,
    "0196a05",
    "四者執麁為細。有人宣說。眼見色時不知色空。即是七識迷惑之心。餘亦如此。若解色空即是七識明解之心。餘亦如此。對治此執須顯其異。言見色等不知空者。是六識中取性無明非第七識。此之取性猶是向前事識之中執取相也。問曰。若是六識中無明心者。與七識中無明何別。此如上辨。以於心外事相法中執性迷空。故非妄識。又於心外事相法中解知無性。是事識中分別之解非七識智。",
    2626,
    "0196a05",
    "五者執不滅。有人宣說。七識之心未見理時生滅無常。見理即常究竟不滅。對治此執說妄終滅。七識妄心體唯癡闇。相唯分別。得聖會如。捨其分別見實明照。盡其癡闇。更有何在。而言不滅。道理如此。須以文證。如涅槃說。譬如男女燃燈之時。燈爐大小悉滿中油。油喻煩惱。明喻智慧。油盡之時明亦隨滅。煩惱盡已智慧隨滅。故知。妄心解惑俱已。又楞伽云。斷七種識名出佛血。故知。妄滅。又龍樹云。覺觀之心望於欲界。是善是治。若望二禪即是罪過。乃至非想非非想定於下為善。望於出世還是罪過。智慧亦爾。望世為善。若對實相還名罪過。既說為罪。何為不滅。又大智論解釋如義。彼云。實相如水性冷。觀智如火。水隨火熱。若火滅已水冷如本。故名為如。是實相者隨觀轉變。是觀滅已實相如本。故名為如。明知。妄解終竟滅盡。若觀不滅水冷之時火應不滅。有人說言。經中說滅。但滅智中無明闇障。不滅智體。是義不然。寶性論中自有戒文。不但滅闇。亦滅智解。故彼論中說有四障不得如來淨我樂常。一者緣相。謂無明地障佛真淨。斷離彼故得佛真淨。二者因相。謂無漏業障佛真我。斷除彼故得佛真我。三者生相。謂意生身障佛真樂斷除彼故得佛真樂。四者壞相。謂變易死障佛真常。斷除彼故得佛真常。無明等外別說無漏。以之為障。別說斷除。云何而言不滅無漏。又言智體不滅盡者。不滅之體即是真心非第七識。",
    2627,
    "0196a05",
    "問曰。若七識滅者誰得菩提。誰證涅槃。釋曰。心相雖復滅盡心性猶在。心性在者即是真識。是故就此說得說證也。",
    2628,
    "0196a05",
    "六者執定滅。有人聞說妄心終滅。便言定滅無熏習義。何故如此妄在之時。未得真實則無所勳。證實之時。達本無妄則無能勳。又真實中淨法滿足。更無所少何用妄勳。心有此義故無熏習。"
  ],
  [
    2629,
    "0196a05",
    "對治此執說有妄有妄熏。如論中言。",
    2630,
    "0196a05",
    "妄熏有二。一事識熏。所謂凡夫二乘所修善。二者業識熏。謂諸菩薩所行之道。",
    2631,
    "0196a05",
    "所熏有二。一者熏生。二者熏顯。望方便果說為熏在。其猶臈印印泥成文。亦如摸㩘轉金成器。望性淨果熏之顯。如爐治等融石出金。若言妄時未得真故今無熏者。得時由彼何為下熏。",
    2632,
    "0196a05",
    "若言據真本無妄故令無熏者。就真論真。真則常寂。實不假熏。據妄論真。真隨妄染後隨妄飾。寧無熏義。",
    2633,
    "0196a05",
    "若言真中淨法滿足不假熏者。凡夫之時雖有淨性未顯成德。是故須熏。其猶宅中雖有寶藏不掘不出。亦如地中雖復有水不取不得。故說有熏。",
    2634,
    "0196a05",
    "問曰。真妄其性各異。云何妄修而得熏真。良以真妄不相離。故妄染則染。妄淨則淨。故以妄修熏成真德。"
  ],
  [
    2635,
    "0196a05",
    "次就真識對治邪執。執有二。一者凡夫著我執。二者二乘著法執。",
    2636,
    "0196a05",
    "問曰。凡夫亦著諸法。何故偏名人著我執。",
    2637,
    "0196a05",
    "釋言。細分亦著諸法。今對二乘。凡夫著我及著我所通名人執。諸法皆是我所攝故。就凡執中隨義具論。略有二種。一者執有。二者執無。",
    2638,
    "0196a05",
    "執有之中別有四種。",
    2639,
    "0196a05",
    "一者執實同神。有人聞說藏識是我。謂同外道所取神我。對治此執說如來藏非我眾生非命非人。",
    2640,
    "0196a05",
    "二者執真中具足真染。有人聞說生死二法是如來藏。便謂真中有生死。對治此執說。如來藏自性清淨。從本以來唯有清淨恒沙佛法。無有染污。若言真中實有生死。而便證會永離生死無有是處。若言有彼緣起作用。隨世法門非無此義。",
    2641,
    "0196a05",
    "三者執有淨相。有人聞說如來藏中。備有一切諸功德法不增不減。即謂真中有色心等自相著別。對治此執說。如來藏雖具諸法依真如。說無彼此相。無自他相。乃至亦無離自他相。翻對染故說彼真中具一切法。又彼真中恒沙等法同體緣集無有差別。不得別取差別之相。",
    2642,
    "0196a05",
    "四者執始終相。有人聞說依如來藏有生死。謂如來藏始起生死。又復說如來之藏起生死故。雖得涅槃還起生死。起生死故涅槃有終。對治此執說如來藏無始無終。以無始故依起生死生死無始。是以論言。若有宣說三界之外。更有眾生初始起者。是外道說。非正佛法。以無終故依成涅槃。涅槃無終。",
    2647,
    "0196a05",
    "執無之中別有三種。一者執空義以為真識。有人聞說真識離相是法無我。便謂六識七識空義即是真識。對治此執說識不空。經言空者。於真識中無彼妄情所取相。故名為空。非謂真識一向是空。故唯識論言。對彼凡夫外道之人取我我所。故說色等一切法空。非離言境一切皆空行者是。其離言境者。謂佛行處唯有真識。更無餘識及外境界。云何言空。",
    2643,
    "0196a05",
    "又復如彼勝鬘經說宣說二識。一者空如來藏。謂諸煩惱空無自實。二者不空如來藏。謂過恒沙一切佛法。又取六識七識空理為真識者。是彼二中空如來藏。何關真識不空藏乎。又他經中宣說生空法空及與第一義空。此三空外別更宣說利耶識空。明知。六識七識心空非是真識。又真識中雖有空義不說空義以為真識。事識之中雖有空義不以空義以為真識。妄識之中雖有空義不說空義以為妄識。真識亦爾。不說空義以為真識。真識是真實知之性。云何言空。若說心空為真識者。小乘法中亦說心空。以何義故不名真識。",
    2648,
    "0196a05",
    "二者執法身以為空。有人聞說如來法身畢竟寂滅猶如虛空。是人不知為破著故。即謂法身一向是空。對治是執說實不空。所言空者對有故說。何處別有空體可得。又論說。一向境界但是心有心外無法。若離妄心境界隨滅。唯有真心無所不遍。即是如來廣大性智究竟善有非是虛空。",
    2649,
    "0196a05",
    "三者執真如。以為定空。有人聞說世間涅槃一切空寂乃至真如亦畢竟空離一切相。不知此等為破著故。即謂真如唯是其空。對治此執說如來不空具足無量性功德。云何言空。次明對治二乘妄執。妄執有二。一者執有。二乘之人未得法空。見有生死涅槃之相。以此見故深畏生死。趣求涅槃迷覆真如。對治此執說諸法空一切生死本性常寂。亦無自滅涅槃可得。二者執定無。二乘之人分見生空。利根之者少見法空。便取此空以為究竟。覆障真實。對治此執宣說佛性實有不空。對治邪執旨玄難測。邪俯聖言粗術綱緒。"
  ],
  [
    2650,
    "0196a05",
    "次辨隨文。此中有二。一者明治邪執不同。二者復次究竟離以下明其遣著。前治邪非有而猶存治相。故次第二遣治相也。",
    2651,
    "0196a05",
    "就初中有三。一者總立道理。二者是我見有二以下舉數列章門。三者人我見者以下釋章門。",
    2652,
    "0196a05",
    "對治邪執者是題名也。一切邪執皆依我見者是正釋也。"
  ],
  [
    2653,
    "0196a05",
    "我見是其眾惑根本。是故數家之義我見非惑。以有我故得修聖道。若離於我則無邪執者是返釋也。"
  ],
  [
    2654,
    "0196a05",
    "釋章門中有二。一者釋人我章門。二者釋法我章門。",
    2655,
    "0196a05",
    "就初中有二。一者略舉數。二者云何以下別釋。"
  ],
  [
    2656,
    "0196a05",
    "此五中前一執無。後三執有。",
    2657,
    "0196a05",
    "若應具論三種識中治邪執也。廣如上辨。然今此論就本為論。但真識耳。真識之中舉要言故說此五耳。文顯可解。",
    2658,
    "0196a05",
    "此五中各有二。一者明邪執。二者明對治解。"
  ],
  [
    2659,
    "0196a05",
    "法我見者以下明第三法我見。此中有二。一者執有。二者執無。而文中但有執有。略無執無。",
    2660,
    "0196a05",
    "此中有二。一者明執。二者明對治。"
  ],
  [
    2661,
    "0196a05",
    "自復次究竟下第二明遣著。此中有二。一者遣除治相。二者而有以下撥權顯實。",
    2662,
    "0196a05",
    "就初中有三。一者題名。二者當知以下遣情。三者是故以下遣相。",
    2663,
    "0196a05",
    "復次究竟離妄執者是題名也。但離邪執非是究竟。亦遣能治名究竟離也。",
    2664,
    "0196a05",
    "何故雙遣下顯其義。當知染法淨法皆悉相待無有可說者。若竅論理皆不得染淨相。而就相辨。據妄而望亦得淨相。既無妄執所對治。淨法亦無可立。"
  ],
  [
    2665,
    "0196a05",
    "自下遣相。是故一切法者。是染淨一切法也。本來無相不可說也。"
  ],
  [
    2666,
    "0196a05",
    "自而有言說下第二明其廢權。此中有三。一者明撥權。二者其旨以下明其顯實。三者以念以下明其返釋。",
    2667,
    "0196a05",
    "而有言說者當知。如來方便引道眾生非正顯也。"
  ],
  [
    2668,
    "0196a05",
    "言離念者名妄識念也。"
  ],
  [
    2669,
    "0196a05",
    "歸於真如者是正顯也。以念以下文可解。"
  ],
  [
    2670,
    "0196a05",
    "自下第三明趣道相。此中有三。一者總表。二者略說以下列章門。三者釋章門。",
    2671,
    "0196a05",
    "分別發趣道相者是題名也。道者所證之道。發趣者修行趣入也。"
  ],
  [
    2672,
    "0196a05",
    "一切諸佛所證之道者釋道相也。一切菩薩修行趣向義者釋發趣也。"
  ],
  [
    2673,
    "0196a05",
    "理行合釋。略說以下初明舉數。後明列章門。"
  ],
  [
    2674,
    "0196a05",
    "言成就發心者十信以上也。"
  ],
  [
    2675,
    "0196a05",
    "解行發心者解行以上也。"
  ],
  [
    2676,
    "0196a05",
    "證發心者初地以上也。"
  ],
  [
    2677,
    "0196a05",
    "信成就發心者自下第三釋章門釋三章門。故即分為三。",
    2678,
    "0196a05",
    "就初中有二。一者設問發趣。二者所謂以下正釋。",
    2679,
    "0196a05",
    "信成就發心者是題名也。"
  ],
  [
    2680,
    "0196a05",
    "依何等人者就人以問。"
  ],
  [
    2681,
    "0196a05",
    "修何等行者就行以辨。"
  ],
  [
    2682,
    "0196a05",
    "得信成就堪能發心者結問信發心也。"
  ],
  [
    2683,
    "0196a05",
    "自下正答。此中有二。一者就人以辨。二者復次信成就發者以下就行以釋。",
    2684,
    "0196a05",
    "就初中有二。一者明進入。二者若有眾生以下明退之人。",
    2685,
    "0196a05",
    "此十信中進退位故。恒遭善緣遂入種性。若遇惡緣還退失也。有此二人故分為二。",
    2686,
    "0196a05",
    "就初中有三。一者表位。二者有熏習下明其起行。三者如是信心以下明其進入。",
    2687,
    "0196a05",
    "所謂不定聚眾生者。十信是其進退不定聚也。"
  ],
  [
    2688,
    "0196a05",
    "自有熏習下第二明其起行。此中有二。一者明其信佛心。二者諸佛以下明其發心。",
    2689,
    "0196a05",
    "有熏習善根力者是六識熏習也。"
  ],
  [
    2690,
    "0196a05",
    "信業果報者是報果也。能起十善厭苦求涅槃。值佛供養修信心。逕一萬劫者信心成就也。"
  ],
  [
    2691,
    "0196a05",
    "自諸佛菩薩下第二明其發心。諸佛菩薩教令發心。或因大悲或因護法能自發心。自如是信心下第二明其進入。如是信心成就得發心者滿足萬劫也。"
  ],
  [
    2692,
    "0196a05",
    "入正定聚者種性以上決定不退。故名正定聚。性種習種與二佛中種子正因。故名住如來種正因相應也。"
  ],
  [
    2693,
    "0196a05",
    "自若有眾生下第二明還退人。此中退者位行二退也。若論念退種性亦有。"
  ],
  [
    2694,
    "0196a05",
    "自復次信成就下第二就行以辨。此中有二。一者明因分行。二者菩薩發是心故以下明果分行。"
  ],
  [
    2695,
    "0196a05",
    "就初中有二。一者就心以辨。二者略說方便以下就行以辨。",
    2696,
    "0196a05",
    "就初中有三。一者總表舉數。二者列名即釋。三者問答重明。",
    2697,
    "0196a05",
    "三種心者即是三菩提心也。"
  ],
  [
    2698,
    "0196a05",
    "就第三中有二。一問二答。中有二。一者開喻。二者如是眾生以下明合喻。大摩尼寶體性明淨者。此喻真如體。"
  ],
  [
    2699,
    "0196a05",
    "而有鑛穢之垢者。是心為煩惱所染也。"
  ],
  [
    2700,
    "0196a05",
    "方便喻其緣修萬行。合中可解。"
  ],
  [
    2701,
    "0196a05",
    "自略說方便下第二明行。此中有二。一者立名。謂行根方便。二者即釋。",
    2702,
    "0196a05",
    "此有三。一者明不住生死行。二者觀一切法以下明不住涅槃行。三者以隨下以行即理。",
    2703,
    "0196a05",
    "就第二中有三。一者立名。二者謂慚愧下即釋。三者隨順下以行即理。",
    2704,
    "0196a05",
    "後第三第四中亦同此三。"
  ],
  [
    2705,
    "0196a05",
    "自下第二菩薩發是心以下二明果分行。",
    2706,
    "0196a05",
    "此中有三。一者明真證行。二者以見法身以下明應化行。三者如修多羅下引經證成。",
    2707,
    "0196a05",
    "菩薩發是心故則得少見法身者是證行體也。"
  ],
  [
    2708,
    "0196a05",
    "自下明應化。此中有三。一者明依體起用。二者所謂以下明八相益。三者然是菩薩以下明未盡有漏之業。"
  ],
  [
    2709,
    "0196a05",
    "未名法身者。法身是其初地以上也。此業有二釋。一云。不繫業變易。大悲為緣。此業為因墮惡道中不期劫數。名為變易。",
    2710,
    "0196a05",
    "二云。不繫業分段。雖受不限劫數報猶名分段。有漏業因四住為緣所成之業。故名分段。以微細故受不限報也。"
  ],
  [
    2711,
    "0196a05",
    "受苦有二釋。一云。此業微故小痛小惱無大受苦。二云。雖業而微墮三惡故如處受之微故不肯人者。如曲引經證。"
  ],
  [
    2712,
    "0196a05",
    "中有二。一者明其權行。二者又是菩薩下明其實行。如修多羅。或說退者非其實退者非業所墮。未入正位者是不定聚也。"
  ],
  [
    2713,
    "0196a05",
    "就實行中有三。一者明其不畏墮二乘地。二者若聞以下明其不畏苦難行也。三者以信知下明五行體。"
  ],
  [
    2714,
    "0196a05",
    "解行發心者以下釋第二章門。此中有二。",
    2715,
    "0196a05",
    "一者明其總勝。當知。轉勝解行俱明也。"
  ],
  [
    2716,
    "0196a05",
    "二者以是菩薩下明其別勝。",
    2717,
    "0196a05",
    "就第二中有二。一者明其解勝。二者以知法性下明其行勝。"
  ],
  [
    2718,
    "0196a05",
    "就行勝中以六度辨。此六之中各分有二。一者明理。二者明以理成行。"
  ],
  [
    2719,
    "0196a05",
    "證發心者以下明釋證發心。此中有二。一者明所證法。二者唯真如下明能證行。",
    2720,
    "0196a05",
    "就初中有五句。從淨心地至究竟地者就人位辨。"
  ],
  [
    2721,
    "0196a05",
    "證何境界者設問發起。十地之中所證理通。"
  ],
  [
    2729,
    "0196a05",
    "所謂真如者表所證法也。"
  ],
  [
    2730,
    "0196a05",
    "以依轉識說為境界者以熏修緣故所證境異。若廢行緣則無境界之異。而此證者無有境界者是遣相也。"
  ],
  [
    2722,
    "0196a05",
    "自下明其能證之行。此中有三。一者從初地以上至七地以還明能證行。二者又是菩薩發心以下明八地以上能證之行。三者又是菩薩功德以下明第十地能證之行。",
    2723,
    "0196a05",
    "就初中有二雙。一者真應相對以辨。二者而實菩薩以能化相對以辨。",
    2724,
    "0196a05",
    "就初中有二。一者明真身。唯真如智為法身也。二者明應身。",
    2725,
    "0196a05",
    "此中有二。一者別明異化。二者如是以下結明應化無邊。",
    2726,
    "0196a05",
    "是菩薩於一得頃示越地成正覺。或說無量久遠劫中修行成佛。眾生根性不同則有萬差。而引要言無出此二。謂懈怠怯弱為此二人故為此說也。"
  ],
  [
    2727,
    "0196a05",
    "自而實菩薩下第二雙。此中有二。一者明能化。二者以一切菩薩以下明所化。而實菩薩種性發心所證皆等無超過法者。種性以上無利鈍差別。而所化不同故種種不同也。以一切示化菩薩下所見所聞根欲性異者是所化也。故示所行亦有差別者隨示能化也。"
  ],
  [
    2728,
    "0196a05",
    "自又是菩薩下第二明八地已上能證之行。",
    2731,
    "0196a05",
    "此中二。一者舉數表相。二者云何以下列名即釋。",
    2732,
    "0196a05",
    "微細相者無功用故。行相微細名微細相。",
    2733,
    "0196a05",
    "此三心中。前一是真後二是妄。"
  ],
  [
    2734,
    "0196a05",
    "自又是菩薩下第三明第十地能證之行。",
    2735,
    "0196a05",
    "就此中有二。一者明因滿果成。二者以問答重明。",
    2736,
    "0196a05",
    "就初中有二。一者明其因滿故報身成立。二者謂以一念下明其惑盡之相。",
    2737,
    "0196a05",
    "又是菩薩功德成滿者。明因行滿也。於色究竟處示世間高大身者。明其報身成。"
  ],
  [
    2738,
    "0196a05",
    "自下明相。一念相應慧者。是緣智終一念解也。以此解故無明頓盡種智現前。以此種智現前故自然而有不思議業用。充法界能現十方利益眾生也。"
  ],
  [
    2739,
    "0196a05",
    "自下第二明答重明。此中有二。一者初一問答上言一切種智重明。二者第二問答上言自然不思議業重明。",
    2740,
    "0196a05",
    "就初中有二。一問二答。虛空無邊者大虛也。"
  ],
  [
    2741,
    "0196a05",
    "無有心想斷無明者。妄心差別皆悉無也。"
  ],
  [
    2742,
    "0196a05",
    "若無差別心相者。云何名種智。即名一切智。"
  ],
  [
    2743,
    "0196a05",
    "就第二答中有三。一者表理體一。二者以眾生下明凡夫無種智。三者諸佛以下明佛種智。",
    2744,
    "0196a05",
    "一切境界本來一心離想念者。唯真識無妄想也。"
  ],
  [
    2810,
    "0196a05",
    "而凡夫人起妄心故不稱法性。心有分齊無種智也。"
  ],
  [
    2745,
    "0196a05",
    "自諸佛如來下第三明佛種智。此中有二。一者明佛有智體。二者有大智下明佛有智用。",
    2746,
    "0196a05",
    "諸佛如來離見想者離妄見也。"
  ],
  [
    2811,
    "0196a05",
    "雖復智體一有智用方便。隨眾生差別開種種法。名種智也。"
  ],
  [
    2747,
    "0196a05",
    "就第二問答有二。一問二答。問中初領上。後正問也。就答中有三。初法次喻後合。自下結前生後。"
  ],
  [
    2748,
    "0196a05",
    "已說解釋分，次說修行信心也。",
    2749,
    "0196a05",
    "自下第三明依理起行。亦可為下根故說此修行信心分。此中有四。一者就人以辨。二者何等以下設問發起。三者略說以下正釋信行。四者復次眾生初學以下明修是法恒生淨土。",
    2750,
    "0196a05",
    "是中依未入正定眾生者就不定位也。"
  ],
  [
    2751,
    "0196a05",
    "第二故設問中有二。一者問信。二者問行。就第三釋中有二。一者釋信心。二者釋修行。"
  ],
  [
    2752,
    "0196a05",
    "有五門以下明行。就信心中有二。初明舉數。二者列名。即釋三寶與理故有四也。所信之境無出此四故說四也。",
    2753,
    "0196a05",
    "就第二行中有三。一者舉數略辨。二者列章門。三者廣釋。",
    2754,
    "0196a05",
    "修行有五門能成信者。於六度中定慧合故。故有五也。就廣釋中釋五章門。故復即五。"
  ],
  [
    2755,
    "0196a05",
    "釋施門中有二。一者題名。二者若見以下正釋。",
    2756,
    "0196a05",
    "就第二中有三。一者明財施。二者若見厄下明無畏施。三者若有眾生下明法施。"
  ],
  [
    2757,
    "0196a05",
    "釋戒門中。初題名。次辨正釋。就正釋中有二。一者明行戒。二者不得輕於下明止戒。",
    2758,
    "0196a05",
    "就初中有二。一者明十善行戒。二者若出家者以下明威儀戒。",
    2759,
    "0196a05",
    "就第二正戒中有二。一者明性重戒。二者當護以下明威儀戒。"
  ],
  [
    2760,
    "0196a05",
    "就忍門中有二。一者明無報心忍。二者亦當忍下忍世八風。"
  ],
  [
    2761,
    "0196a05",
    "就進門中有二。一者就自明進。二者復次若人以下就他以勸。",
    2762,
    "0196a05",
    "就初中有三。一者明無怠精進二者當念以下據昔以勸。三者是故以下結勸。"
  ],
  [
    2763,
    "0196a05",
    "就第二就他勸中有三。一明難障眾生以為勸緣。二者應當以下明勸修因行。三者迴向菩提以下明勸修迴向。"
  ],
  [
    2764,
    "0196a05",
    "就止觀中有三。一者略明止觀。二者若修止下別廣止觀。三者若修觀者對治以下明止觀相資。",
    2765,
    "0196a05",
    "就初中有二。一者別釋。二者云何隨順以下雙釋。",
    2766,
    "0196a05",
    "奢摩多者變言名定。毘婆舍那者變言名慧。"
  ],
  [
    2767,
    "0196a05",
    "就第二廣中有三。一者總明其修觀定。二者復次精勤以下明修定得益。三者復次若人唯修以下別明修觀。",
    2768,
    "0196a05",
    "以就初中有三。一者明修方法。二者或有眾生下顯定難相。三者應知外道以下辨邪正相。",
    2769,
    "0196a05",
    "就初中有二。一者明能修之方。二者復次依是三昧以下明其所修三昧之相。",
    2770,
    "0196a05",
    "就初中有二。一者明正修人。二者唯除疑以下明不得修人。",
    2771,
    "0196a05",
    "就初中有三。一者明前方便。二者是正念者以下明得定相。三者深伏以下明定伏惑。"
  ],
  [
    2772,
    "0196a05",
    "但釋初段名耳。前方便者一切境界隨取皆除。"
  ],
  [
    2812,
    "0196a05",
    "境相既亡隨心亦除。故文言以心除心。地論之中亦同此說。言真如三昧者謂理定也。小乘之中但止心流住在一境。名為得定。大乘之中解其妄理理中住心。名為得定。故經中云。諸佛菩薩常在住定遊法性也。"
  ],
  [
    2773,
    "0196a05",
    "就復次依是三昧以下第二明所修相。此中有三。一者明其定中體。二者當知以下明其諸定中體本。三者若人修行以下舉益勸修。",
    2774,
    "0196a05",
    "復次依是三昧則知法界一相者。定功用也。解理無二故名一相。"
  ],
  [
    2775,
    "0196a05",
    "下顯其相。謂。諸佛身與眾生身平等無二也。"
  ],
  [
    2776,
    "0196a05",
    "就或有眾生第二定難中有三。一者明身業亂。二者或現天像以下明口業亂。三者或復令人以下明意業亂。",
    2777,
    "0196a05",
    "就初中有二。一者正明身亂。二者當念以下明對治解。"
  ],
  [
    2778,
    "0196a05",
    "就第二口業亂中有四。一者顯能說人。二者若說陀羅尼下明所說法。三者或令人知以下明神通亂。四者皆是以下明其當知非真之相。",
    2779,
    "0196a05",
    "就第三意業亂中有二。一者明其亂相。二者以是義故以下明應觀察。"
  ],
  [
    2780,
    "0196a05",
    "自應知外道下第三明邪正定。此中有三。一者明邪正定相。二者真如三昧者以下明真正定。三者若諸凡夫以下勸人修定。",
    2781,
    "0196a05",
    "所言見者謂五見也。言愛者謂五鈍也。言我慢者謂八慢也。"
  ],
  [
    2782,
    "0196a05",
    "自復次精勤下第二明修定益。此中有二。一者總表。二者云何以下別釋。",
    2783,
    "0196a05",
    "十止種利益。文顯可解。"
  ],
  [
    2784,
    "0196a05",
    "自復次若人後修於止下第二別明修觀。此中有二。一者結前生後。二者修習觀者正明修觀。",
    2785,
    "0196a05",
    "就第二中有二。一者就五門觀明修觀慧。二者若餘一切以下就二諦門以辨觀慧。",
    2786,
    "0196a05",
    "就第一中有二。一者正明修觀。二者如是當念以下明發願化廣。此二猶是既自悟解亦令他解。"
  ],
  [
    2787,
    "0196a05",
    "就初中有四。一者明無常觀。二者是以以下明其苦觀。三者應以下空無我令觀。四者應觀世間以下明不淨觀。",
    2788,
    "0196a05",
    "就無常觀中有二。一者明分段無常。二者一切心行以下明變易無常。",
    2789,
    "0196a05",
    "就令觀中據三世以辨。言如夢者滅無滅相。言電光者住無住相。言如雲者起無起相。"
  ],
  [
    2790,
    "0196a05",
    "就第二發願化度中有三。一者如是當念以下念所化境。二者作此思惟以下正明發願。三者以起如是以下明化度行。"
  ],
  [
    2791,
    "0196a05",
    "就第二二諦中有二。一者若餘以下總明。二者所謂以下別釋。"
  ],
  [
    2792,
    "0196a05",
    "就第二中有二。一者明俗諦觀。二者雖念因緣以下明真諦觀。"
  ],
  [
    2793,
    "0196a05",
    "自若修觀者對治下第三明止觀相資。若定過多則是沈沒。若慧偏多則是浮昇。定慧平等爾乃調柔故。",
    2794,
    "0196a05",
    "復次辨定慧相資。此中有三。一者別明止觀相對。二者以此義故以下明相助成。三者若止觀下明不具有損。",
    2795,
    "0196a05",
    "對治之行有正傍義。定能正治凡夫著有散亂之心。兼餘二乘怯弱異見。慧能正治二乘無悲。兼除凡夫不修善癡。"
  ],
  [
    2796,
    "0196a05",
    "自下第四明修止恒生淨土。此中有二。一者明其佛力攝護令生。"
  ],
  [
    2813,
    "0196a05",
    "二者如修多羅下引經證成。"
  ],
  [
    2797,
    "0196a05",
    "正釋分竟。次下一分傳持末代分。",
    2798,
    "0196a05",
    "此中有二。一者結前上言。二者若有眾生以下明其勸持。"
  ],
  [
    2799,
    "0196a05",
    "就第二中有二。一者約始終勸持。二者假使有人以下舉勝勸學。",
    2800,
    "0196a05",
    "就初中有二。一者嘆論勸持。二者若人聞是以下明約終果勸持此論。"
  ],
  [
    2801,
    "0196a05",
    "就第二舉勝勸持中有五。一者格量明勝。二者後次有人以下嘆勝勸持。三者其有眾生以下舉非返釋。四者以一切如來以下取人以證。五者是故以下結觀修行。",
    2802,
    "0196a05",
    "格量之意。假使有人。三千世界滿中眾生令行十善。但感天報。不得佛果。正思此法。正得佛果。更無餘因。故名勝也。"
  ],
  [
    2803,
    "0196a05",
    "就第二嘆勝中有二。一者說德勝。二者何以故下釋勝所以。"
  ],
  [
    2804,
    "0196a05",
    "就第三舉非中有三。一者舉不信罪。"
  ],
  [
    2814,
    "0196a05",
    "二者是故以下勸生仰信。"
  ],
  [
    2815,
    "0196a05",
    "三者以深自害以下釋勸之意。有大損故應當仰信。"
  ],
  [
    2805,
    "0196a05",
    "就第四取人證中有二。一者以佛為證。若無此信不得成佛。知明要法。"
  ],
  [
    2816,
    "0196a05",
    "二者一切菩薩以下因行為證。",
    2806,
    "0196a05",
    "一切菩薩皆行此法。故知要行。"
  ],
  [
    2807,
    "0196a05",
    "此中有二。一者總明。二者當知以下別明三世以辨。過去已依現在世今依未來當依若爾要者豈容不信。是故第五結勸修行論宗釋竟。"
  ],
  [
    2808,
    "0196a05",
    "次下迴向發願此中有三。一行傷表所作事。二者一句正明迴向。三者一句明所為人。",
    2809,
    "0196a05",
    "此論所說理行及教。凡夫二乘絕分。故名諸佛甚深廣大義此之所顯不能廣辨。故名隨分總持說也。"
  ],
  [
    2817,
    "0196a05",
    "以行歸本。故名迴此功德如法性。所修不自。故名普利眾生界也。"
  ]
]