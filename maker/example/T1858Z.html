<div id="body0">
	<p id="p8" data-head-level="1" class="head"><note data-nid="3">宗本義</note><sup class="note-tag" data-tag="[憨]" data-nid="3"></sup></p>
	<p id="p9"><note data-nid="4">本無、實相、法性、性空、緣會，一義耳。</note><sup class="note-tag" data-tag="[憨]" data-nid="4"></sup><note data-nid="5">何則？一切諸法，緣會而生。</note><sup class="note-tag" data-tag="[憨]" data-nid="5"></sup><note data-nid="6">緣會而生，則未生無有，緣離則滅。</note><note data-nid="7"><sup class="note-tag" data-tag="[憨]" data-nid="6"></sup>如其真有，有則無滅。</note><note data-nid="8"><sup class="note-tag" data-tag="[憨]" data-nid="7"></sup>以此而推，故知雖今現有，有而性常自空。性常自空，故謂之性空。</note><sup class="note-tag" data-tag="[憨]" data-nid="8"></sup><note data-nid="9">性空故，故曰法性。</note><note data-nid="10"><sup class="note-tag" data-tag="[憨]" data-nid="9"></sup>法性如是，故曰實相。</note><note data-nid="11"><sup class="note-tag" data-tag="[憨]" data-nid="10"></sup>實相自無，非推之使無，故名本無。</note><sup class="note-tag" data-tag="[憨]" data-nid="11"></sup><note data-nid="12">言不有不無者，不如有見常見之有，邪見斷見之無耳。</note><note data-nid="13"><sup class="note-tag" data-tag="[憨]" data-nid="12"></sup>若以有為有，則以無為無。</note><sup class="note-tag" data-tag="[憨]" data-nid="13"></sup></p>
	<p id="p9a"><note data-nid="14">夫不存無以觀法者，可謂識法實相矣。</note><note data-nid="15"><sup class="note-tag" data-tag="[憨]" data-nid="14"></sup>雖觀有而無所取相，然則法相為無相之相，聖人之心為住無所住矣。</note><note data-nid="16"><sup class="note-tag" data-tag="[憨]" data-nid="15"></sup>三乘，等觀性空而得道也。性空者，謂諸法實相也。見法實相故云正觀，若其異者便為邪觀。設二乘不見此理，則顛倒也。</note><note data-nid="17"><sup class="note-tag" data-tag="[憨]" data-nid="16"></sup>是以三乘觀法無異，但心有大小為差耳。</note><sup class="note-tag" data-tag="[憨]" data-nid="17"></sup></p>
	<p id="p9b"><note data-nid="18">漚和般若者，大慧之稱也。</note><note data-nid="19"><sup class="note-tag" data-tag="[憨]" data-nid="18"></sup>諸法實相，謂之般若；能不形證，漚和功也。適化眾生，謂之漚和；不染塵累，般若力也。</note><sup class="note-tag" data-tag="[憨]" data-nid="19"></sup><note data-nid="20">然則般若之門觀空，漚和之門涉有。涉有未始迷虛，故常處有而不染；不厭有而觀空，故觀空而不證。是謂一念之力權慧具矣。一念之力權慧具矣，好思，歷然可解。</note><note data-nid="21"><sup class="note-tag" data-tag="[憨]" data-nid="20"></sup>泥洹盡諦者，直結盡而已，則生死永滅，故謂盡耳；無復別有一盡處耳。</note><sup class="note-tag" data-tag="[憨]" data-nid="21"></sup></p>
</div>