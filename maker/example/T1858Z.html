<div id="body0">
	<p id="p8" data-head-level="1" class="head"><note data-nid="3"><note data-nid="82">宗本義</note></note><sup class="note-tag" data-tag="[憨]" data-nid="3"></sup><sup class="note-tag" data-tag="[康]" data-nid="82"></sup></p>
	<p id="p9"><note data-nid="4"><note data-nid="141">本無</note><sup class="note-tag" data-tag="[康]" data-nid="141"></sup>、<note data-nid="140">實相</note><sup class="note-tag" data-tag="[康]" data-nid="140"></sup>、<note data-nid="139">法性</note><sup class="note-tag" data-tag="[康]" data-nid="139"></sup>、<note data-nid="138">性空</note><sup class="note-tag" data-tag="[康]" data-nid="138"></sup>、<note data-nid="137">緣會</note><sup class="note-tag" data-tag="[康]" data-nid="137"></sup>，<note data-nid="136">一義耳。</note><sup class="note-tag" data-tag="[康]" data-nid="136"></sup></note><sup class="note-tag" data-tag="[憨]" data-nid="4"></sup><note data-nid="5">何則？<note data-nid="134">一切諸法，緣會而生。</note><sup class="note-tag" data-tag="[康]" data-nid="134"></sup></note><sup class="note-tag" data-tag="[憨]" data-nid="5"></sup><note data-nid="6">緣會而生，則未生無有，緣離則滅。</note><note data-nid="7"><sup class="note-tag" data-tag="[憨]" data-nid="6"></sup>如其真有，有則無滅。</note><note data-nid="8"><sup class="note-tag" data-tag="[憨]" data-nid="7"></sup>以此而推，故知雖今現有，有而性常自空。<note data-nid="133">性常自空，故謂之性空。</note><sup class="note-tag" data-tag="[康]" data-nid="133"></sup></note><sup class="note-tag" data-tag="[憨]" data-nid="8"></sup><note data-nid="9">性空故，故曰法性。</note><note data-nid="10"><sup class="note-tag" data-tag="[憨]" data-nid="9"></sup><note data-nid="132">法性如是，故曰實相。</note></note><sup class="note-tag" data-tag="[康]" data-nid="132"></sup><note data-nid="11"><sup class="note-tag" data-tag="[憨]" data-nid="10"></sup><note data-nid="131">實相自無，非推之使無，</note><sup class="note-tag" data-tag="[康]" data-nid="131"></sup>故名本無。</note><sup class="note-tag" data-tag="[憨]" data-nid="11"></sup><note data-nid="12"><note data-nid="83">言不有不無者，</note><sup class="note-tag" data-tag="[康]" data-nid="83"></sup>不如<note data-nid="154">有見常見之有，</note><sup class="note-tag" data-tag="[康]" data-nid="154"></sup>邪見斷見之無耳。</note><note data-nid="13"><sup class="note-tag" data-tag="[憨]" data-nid="12"></sup><note data-nid="153">若以有為有，則以無為無。</note></note><sup class="note-tag" data-tag="[憨]" data-nid="13"></sup><sup class="note-tag" data-tag="[康]" data-nid="153"></sup></p>
	<p id="p9a"><note data-nid="14">夫不存無以觀法者，可謂識法實相矣。</note><note data-nid="15"><sup class="note-tag" data-tag="[憨]" data-nid="14"></sup><note data-nid="152">雖觀有而無所取相，</note><sup class="note-tag" data-tag="[康]" data-nid="152"></sup><note data-nid="150">然則法相為無相之相，</note><sup class="note-tag" data-tag="[康]" data-nid="150"></sup><note data-nid="149">聖人之心為住無所住矣。</note><sup class="note-tag" data-tag="[康]" data-nid="149"></sup></note><note data-nid="16"><sup class="note-tag" data-tag="[憨]" data-nid="15"></sup><note data-nid="148">三乘，等觀性空而得道也。</note><sup class="note-tag" data-tag="[康]" data-nid="148"></sup><note data-nid="147">性空者，謂諸法實相也。</note><sup class="note-tag" data-tag="[康]" data-nid="147"></sup>見法實相故云正觀，若其異者便為邪觀。<note data-nid="146">設二乘不見此理，則顛倒也。</note><sup class="note-tag" data-tag="[康]" data-nid="146"></sup></note><note data-nid="17"><sup class="note-tag" data-tag="[憨]" data-nid="16"></sup><note data-nid="145">是以三乘觀法無異，但心有大小為差耳。</note></note><sup class="note-tag" data-tag="[憨]" data-nid="17"></sup><sup class="note-tag" data-tag="[康]" data-nid="145"></sup></p>
	<p id="p9b"><note data-nid="18"><note data-nid="84">漚和般若者，大慧之稱也。</note></note><sup class="note-tag" data-tag="[康]" data-nid="84"></sup><note data-nid="19"><sup class="note-tag" data-tag="[憨]" data-nid="18"></sup><note data-nid="163">諸法實相，謂之般若；</note><sup class="note-tag" data-tag="[康]" data-nid="163"></sup><note data-nid="162">能不形證，漚和功也。</note><sup class="note-tag" data-tag="[康]" data-nid="162"></sup><note data-nid="161">適化眾生，謂之漚和；</note><sup class="note-tag" data-tag="[康]" data-nid="161"></sup><note data-nid="160">不染塵累，般若力也。</note><sup class="note-tag" data-tag="[康]" data-nid="160"></sup></note><sup class="note-tag" data-tag="[憨]" data-nid="19"></sup><note data-nid="20"><note data-nid="159">然則般若之門觀空，漚和之門涉有。涉有未始迷虛，故常處有而不染；</note><sup class="note-tag" data-tag="[康]" data-nid="159"></sup><note data-nid="158">不厭有而觀空，故觀空而不證。</note><sup class="note-tag" data-tag="[康]" data-nid="158"></sup><note data-nid="157">是謂一念之力權慧具矣。</note><sup class="note-tag" data-tag="[康]" data-nid="157"></sup><note data-nid="156">一念之力權慧具矣，好思，歷然可解。</note><sup class="note-tag" data-tag="[康]" data-nid="156"></sup></note><note data-nid="21"><sup class="note-tag" data-tag="[憨]" data-nid="20"></sup><note data-nid="85">泥洹盡諦者，直結盡而已，則生死永滅，故謂盡耳；無復別有一盡處耳。</note></note><sup class="note-tag" data-tag="[憨]" data-nid="21"></sup><sup class="note-tag" data-tag="[康]" data-nid="85"></sup></p>
</div>