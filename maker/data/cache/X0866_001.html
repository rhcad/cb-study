<html>
<head>
  <meta http-equiv="Content-Type" content="text/html; charset=utf-8" />
  <title>肇論疏</title>
  <style>
    #cbeta-copyright {
      background-color: #f0f0f0;
      padding: 10px;
    }
    #cbeta-copyright p {
      text-indent: 0!important;
    }
    .bold { font-weight: bold; }
    .byline {
      color: #408080;
      text-align: right;
    }
    .cbeta { color: red; }
    .doube-line-note {
      color: purple;
      font-size: 0.8em;
    }
    .head {
      font-size: larger;
      color: #0000a0;
    }
    .juan {
      font-size: larger;
      color: #00f;
    }
    div.lg {
      display: table;
      color: #008040;
      margin-left: 4em!important;
    }
    div.lg-cell { 
      display: table-cell; 
      padding-left: 1em;
      padding-right: 1em;
    }
    div.lg-row { display: table-row; }
    div.div-orig { font-weight: bold;}
    p { text-indent: 2em; }
    span.footnote { display: block }
    span.hint { color: blue; }
    ul.no-marker { list-style-type: none; }
  </style>
</head>
<body>
<div id='body'>
  <div class="div-other"><p data-head-level="1" class="head"><a id="note_anchor_0042010" class="noteAnchor" href="#n0042010">[10]</a>肇論疏目次</p><ul><li>卷上<ul><li>涅槃無名論義記上<ul><li>表上秦主姚興</li>
<li>演開宗第一</li>
<li>折竅體第一</li>
<li>演位體第二</li>
<li>折徵出第二</li>
<li>演超境第三</li>
<li>折幾玄第三</li>
<li>演妙存第四</li>
<li>折難差第四</li>
<li>演辨差第五</li>
<li>折責異第五</li>
<li>演會異第六</li>
<li>折詰漸第六</li>
<li>演明漸第七</li>
<li>折幾動第七</li>
<li>演動寂第八</li>
<li>折窮源第八</li>
<li>演通古第九</li>
<li>折考得第九</li>
<li>演玄得第十</li>
</ul></li>
<li>不真空論</li>
</ul></li>
<li>卷中<ul><li>般若無知論義私記下<ul><li>辯體相第一</li>
<li>般若翻不翻第二</li>
<li>般若無知第三</li>
<li>釋文第四<span class='doube-line-note'>(有九問答)</span></li>
</ul></li>
<li>隱士劉遺民書問無知論</li>
<li>肇法師答劉隱士書</li>
<li>物不遷論</li>
</ul></li>
</ul><p class=""><span class='lineInfo' line='0043a04'></span>肇論疏目次<span class='doube-line-note'>(終)</span></p>
</div>No. 866<p class='juan'><a id="note_anchor_0043001" class="noteAnchor" href="#n0043001">[1]</a>肇論疏卷上</p><div class="div-other"><div class="div-other"><p class=""><span class='lineInfo' line='0043a13'></span><a id="note_anchor_0043002" class="noteAnchor" href="#n0043002">[2]</a>目有餘無餘泥曰止取無餘。又道行譯音。泥洹是無為滅度。泥曰是滅訖盡也。古淨名法供養品云佛般泥洹曰。今經云諸佛滅度。正謂無餘為泥曰。放光經云。泥洹泥曰此二名間出也。</p>
<p class=""><span class='lineInfo' line='0043a17'></span>表上秦王姚主者。姚。舜姓也。造論後作序奉上秦王姚主也。表是表送於王也。序有七義。一嘆王德。二涅槃下嘆所述涅槃。三肇以下自謙。四而陛下嘆王論。五能聖下依王論作論。六論未下出異義。七今演下結作論奉上也。</p>
<p class=""><span class='lineInfo' line='0043a22'></span>初嘆王德者。末代述涅槃論疏釋僧肇者。安師傳云。自魏晉沙門依師為姓。故姓各不同。而法師以為大師之本莫尊<a id="note_anchor_0043003" class="noteAnchor" href="#n0043003">[3]</a>卑釋迦。乃以釋命氏。後得增一阿含。果稱四河入海無復河名。四姓以為沙門皆稱釋種。既懸與經符。遂為永息之。涅槃泥洹泥曰。即此論云楚夏<span class='doube-line-note'>(中花州曰夏。南越都曰楚)</span>不同而涅槃音正<span class='doube-line-note'>(觀師大亮師亦述此義也)</span>。然須真天子問經云。於泥洹行不槃泥洹。於泥曰行不槃泥曰。招提意。泥洹通。作必有所依。故佛滅度後造論必先歸敬三寶也。今肇師依王作論傳行於世。是以先陳王德。有三科。一引古。二正嘆。三證今也。</p>
<p class=""><span class='lineInfo' line='0043b08'></span>先今引古言而不用。言嘆者。將嘆大人不敢專輙。故依古人成言以冠章首也。老子云。天得一以清。地得一以寧。神得一以靈。谷得一以盈。侯王得一以為天下鎮。而今云三者為明三<a id="note_anchor_0043004" class="noteAnchor" href="#n0043004">[4]</a>文故也。既述古言。釋此一義。三解不同。王弼云。一數之始。物之極也。各是一物之所以為主。故外<a id='cb_note_anchor1' class='noteAnchor add' href='#cb_note_1'>[A1]</a>篇天地云。一之所起有一而未形也。郭象釋云。一兩有之初至妙者也。一之所起起於至一。非起於無也。河上公云。一。無也。道之子也。果簡文序云。一。空也。木有木空<a id="note_anchor_0043005" class="noteAnchor" href="#n0043005">[5]</a>名有名空。故舛通自生者之也。若論內義。即是因緣無住為一也。</p>
<p class=""><span class='lineInfo' line='0043b18'></span>第二科伏惟下正歎。有四雙八句。伏惟陛下者。此是總句。漢雜事云。漢有天下號也。天下號曰皇帝。自稱曰朕。臣稱之曰陛下。蔡邕曰。天子尊貴。不敢斥言。故呼陛下。近類足下。初兩雙四句嘆體用及境智。後兩雙四句嘆知機及作論也。叡哲欽明。道與神會。此二句嘆體用。叡哲欽明此句嘆體<span class='doube-line-note'>(繫詞云。古之聰明德聖人常叡知武有此六不衰之也)</span>。叡。聖也徹也。<span class="gaiji" data-gid="CB15223">[(土/口)*(土/口)]</span>者哲字。</p>
<p class=""><span class='lineInfo' line='0043b24'></span><span class='doube-line-note'>(丁列反智)</span>欽<span class='doube-line-note'>(敬也。美也。亦大㒵也。亦想也)</span>。道與神會此句歎用也。道謂所修道品。與心神契會無二也。神<a id='note_anchor_0043006' class='noteAnchor' href='#n0043006'>[6]</a><span class='doube-line-note'>(神也引。神所反。無所不在。不可以方測知。故曰神也。亦幽明不測謂之神之也)</span>妙契環中。理無不統者。此二句第二雙。此二句舉境嘆智。環中為境。妙契是智<span class='doube-line-note'>(莊子云。是非反覆相尋無窮。故謂之環中。環中空矣。今以是非為環。而得其中者。無是非者)</span>。若論內義。非環中空為中。若以環中空虗為中者。空有異體也。上二句明所修道品與心神無二。此二句明所修道與境無二也。是非為環。無是非為中。環即俗。中即是真。言妙契真俗也。既會真俗。環無不會。故云理無不統也。亦可上句為真。下句為俗也。</p>
<p class=""><span class='lineInfo' line='0043c10'></span>遊刃萬機下後兩雙四句。嘆知機及作論。此句正嘆照機之智。遊刃萬機者。莊子養生云。庖丁為文惠君解牛而刀刃若新發。於所用之刀十九年。所解數千矣。形彼節者有間。刀刃無<a id="note_anchor_0043007" class="noteAnchor" href="#n0043007">[7]</a>享。入有間。<a id="note_anchor_0043008" class="noteAnchor" href="#n0043008">[8]</a>怪怪必有餘地。以喻知機養生全之也。弘道終日。此句明不癈道。終日萬即而不癈道也。依被倉生。垂文作則者。第二雙。正嘆作論。依被倉生。此句明所為聖人之德。衣被萬物與依附也。所以加也。衣音於被反。被扶之也。倉生者。兵府為庫。穀府為倉。倉。藏也。釋論云。穀倉喻身也。行者身業因緣結實入倉。因緣熟便得人身。倉中麻麥等即是身中種種不淨也。農夫開倉即見種種子異。如惠眼開見身倉不淨也。腹藏穀謂之倉生也。垂文作則。此句正明作論。手自作文為垂也。為後世軌是作則義也。</p>
<p class=""><span class='lineInfo' line='0043c24'></span>第三科。域中下證今。正結歎王德也。四大謂通天地有此四。言大者。萬物雖富莫大天地。故火劫燒燃天地創判。天地既分中有其人。人中之大莫過王。故云三大也。道為通生萬物。故是最大。故云域中有四大也。道域異者。王弼云。凡物名有<a id="note_anchor_0044001" class="noteAnchor" href="#n0044001">[1]</a>秤。無非其極。言道無有。一有所由。所由然後謂之道。然則道是秤之大。不若無秤之大也。無名不可得而稱謂之。域。域限也。居封也。若論內義。此四皆在畢竟空中。無住為本。故言域中有四大也。此云一者。數之一也。</p>
<p class=""><span class='lineInfo' line='0044a09'></span>第二義嘆涅槃理。有二科。一歎用。二眇莾下嘆體。此云涅槃道者。果地涅槃為道也。道與神會之道。以所修道品為道也。弘道終日之道。凡是因果境智有無等為道也。三乘之所歸者。舉行嘆理。可二義釋。一云三乘雖殊皆歸一乘道。一云三乘皆證無為。無為無二故云所歸也。方等之淵府者。舉教嘆理。淵是水之深處。眾魚之所聚也。府。椋也。財賄之所藏也。亦為官所聚居曰府也。亦二義釋。一云行因教起。果從行立。故云聚會處也。一云教中明果地萬德。故云淵府也。二嘆體。眇莾者。目遠望目眇。目無精曰<span class="gaiji" data-gid="CB17075">[瞄-田+奔]</span>。遠法師云。眇<span class="gaiji" data-gid="CB17075">[瞄-田+奔]</span>無明。猶促夜之有旦。似𥧌而不覺也。莊子云。眇<span class="gaiji" data-gid="CB17075">[瞄-田+奔]</span>。𡱝碎之謂也。乘群碎馳萬物。故能出處常通而無滯狹之地。視之不見形曰夷。聽之不聞響曰希。然即眇<span class="gaiji" data-gid="CB17075">[瞄-田+奔]</span>希夷。明境智絕也。此云域者。以有為之域異上畢竟空域。即是有無兩域義。幽致虗玄者。言心行滅也。</p>
<p class=""><span class='lineInfo' line='0044b01'></span>第三義自謙。有二科。一出受學處。二餘下明自謙。就受學處有三段。初明自慶。次出受學處。後明所受學謂也。</p>
<p class=""><span class='lineInfo' line='0044b03'></span>猥蒙國恩者。明其自慶。此句慶被王命。猥之言再。一命出家。二命生肇叡等與什師助定經論。故云再蒙也。</p>
<p class=""><span class='lineInfo' line='0044b05'></span>閑居學肆者。此句慶預學徒。鄭玄云。敷陳孝理必處講堂。兩人侍以還謂之閑居。三人侍謂之居茵也。王肅云。曾子獨侍。閑而陳孝。故云閑居。居。處也。</p>
<p class=""><span class='lineInfo' line='0044b08'></span>次。在什公門下。正出受學處。十有餘載者。夏年曰歲。歲。起也。起。限也。殷年曰載。載謂生載物也。周歲曰年。年。進也。孰新而進也。今在什門下。以虗衿得實。故云載也。</p>
<p class=""><span class='lineInfo' line='0044b11'></span>後雖眾經殊致下。明所受學。理言殊致者。明經旨不一也。勝趣非一者。般若無相。法花同歸。各是勝趣。如云諸經之王也。雖勝趣非一。而宗學者涅槃是也。第二科。<a id='cb_note_anchor2' class='noteAnchor add' href='#cb_note_2'>[A2]</a>但肇才下自謙。有三段。初自謙。次明造論之由。後歎師背世也。才闇識短者。才。能也。識謂宿彼修習智也。誨。教也喻也。猶懷漠漠。玉篇云。漠漠。猶成就之㒵也。又定也。靜寂也。泊也。靜安之㒵也。言才闇識短。一無所獲也。</p>
<p class=""><span class='lineInfo' line='0044b18'></span>次愚竭不<a id='cb_note_anchor3' class='noteAnchor add' href='#cb_note_3'>[A3]</a>已下。出造論之漸。今於師邊竭愚未盡。而義宗有本。亦如似有解。然未示高名勝建先興之處。故自未決也。後不幸以下。歎師背世。若在什師。敢有是非決處。師既背世。諮參無所也。遠生下句。以依王論輙擬十翼翊也。</p>
<p class=""><span class='lineInfo' line='0044b23'></span>第四義嘆王論。有二科。一歎王論。二自非下教同大士。正嘆中有三段。初明體用者不害言聲。次明論宗。後結明無相也。</p>
<p class=""><span class='lineInfo' line='0044c01'></span>聖德不孤者。論語云。德不孤必有隣。又文言曰。坤釋第爻云。君子解以直內。義以方外。敬義立而德不孤之也。言陛下與什師德隣。故云不孤也。</p>
<p class=""><span class='lineInfo' line='0044c04'></span>目擊道存者。莊子云。見所見而來。聞所聞而去。仲尼云。若夫人者。目擊而道存。目裁往而達心也。子路曰。孔子欲見子雪也久矣。今見之而不可言何。仲尼曰。若夫人者。目擊而道存。不可以容聲矣。自裁士意<a id='cb_note_anchor4' class='noteAnchor add' href='#cb_note_4'>[A4]</a>已達故之也。</p>
<p class=""><span class='lineInfo' line='0044c08'></span>次故能下明論宗。傳云。秦王姚興。道味玄深。遊心佛法。託志大乘。乃著通三世論。永定因果。王公下並服厥風。其中<a id="note_anchor_0044002" class="noteAnchor" href="#n0044002">[2]</a>當山公顯。安城侯嵩。作信業緣預眾次矣之也。振理敷於教。謂之振玄風。亦可佛教為玄風也。夫建立生死皆因愛欲。愛欲既亡生死永絕。名為涅槃也。</p>
<p class=""><span class='lineInfo' line='0044c13'></span>潛神玄漢者。易云。潛龍勿用。言聖人即擬無名。無名之聖。聖未有功。迹非所擬知也。潛。深也。汎也。藏也。上也。思也。察發之也。玄者<span class="gaiji" data-gid="CB04452">[穴/俱]</span>嘿無有也。</p>
<p class=""><span class='lineInfo' line='0044c16'></span>虗空合其德者。生死無所有為涅槃。如萬物無所有為虗空。故云合德也。後既名涅槃下。結無相。如文可見也。</p>
<p class=""><span class='lineInfo' line='0044c18'></span>第二科。自非道參下。同大士。有三段。初舉二大士合王。次現得度悟。後明來世軌也。</p>
<p class=""><span class='lineInfo' line='0044c19'></span>為法城塹者。文殊為釋迦祖師。今為弟子。相成教法。如妨非為城水流無罪土為塹也。大教卷致更顯。明釋迦法滅。彌勒出世。更顯是也。</p>
<p class=""><span class='lineInfo' line='0044c22'></span>次尋翫下明現得悟也豈直下明來世軌也。</p>
<p class=""><span class='lineInfo' line='0044c24'></span>第五義依王論作論。有二科。一造論所由。二輙作下正出所作論也。造論所由有三段。初就理教明所由。次就愚智二人明所由。後引類作論也。理教者。聖旨幽玄。此句明王論之理深也。理微言約。此句明理上之教昧也。次不可以下。就愚智二人明所由也。先進高士即是智人。言提即是愚人。離騷云。焉呼小子。未知臧否。𨓿面命之。言提耳諷諫為要也。</p>
<p class=""><span class='lineInfo' line='0045a06'></span>後庶擬下。引類作論之意。十翼者。一解云。一曰彖。彖折也。次折卦中諸義。二曰象。象以法象為義。盡卦所擬法即謂之為象。三文言。四<a id='cb_note_anchor5' class='noteAnchor add' href='#cb_note_5'>[A5]</a>繫辭。五況卦。六序卦。七雜卦。唯有七。多而謂十。祖者。以仲尼之七成先聖之三。三者伏羲卦。文王卦辭。元亨利貞是也。周文辭。初九潛龍勿用是也。十名生於仲尼。故云十翼之也。</p>
<p class=""><span class='lineInfo' line='0045a12'></span>豈貪<a id='cb_note_anchor6' class='noteAnchor add' href='#cb_note_6'>[A6]</a>豐文圖以弘顯幽旨者。結造論之由也。</p>
<p class=""><span class='lineInfo' line='0045a13'></span>第二科。輙作下正出所作論。有三段。對上三段。從初至託證成喻。對上理教。明作論。次仰述下至遠當。對上曰如人述論也。神心者。大王神心也。今窮究心慮。未足遠當。後聊以擬<a id="note_anchor_0045001" class="noteAnchor" href="#n0045001">[1]</a>儀下對上引類結所作論也。玄門者。老子云。玄之又玄眾妙之門。莊子云。入出而不見其形。謂之天門。門有四義。一教為理門。以教詮理。二境為智門。因境生智。三權為實門。開方便門示真實相。四三解脫為涅槃門。亦如十地為佛果門也。玄是<span class="gaiji" data-gid="CB04452">[穴/俱]</span>嘿絕相之理。門是遍生不壅之義也。</p>
<p class=""><span class='lineInfo' line='0045a23'></span>第六義彈異家。有二科。一述王論。二實如下明損益肇師辭也。述王論有三段。初出異解云云。</p>
<p class=""><span class='lineInfo' line='0045a24'></span>次吾當下就情彈。後依理破也。就情彈者。王論云。殊太逕庭。逍遙云。肩吾問於連舛曰。吾聞<a id="note_anchor_0045002" class="noteAnchor" href="#n0045002">[2]</a>實於接與。大而無當。往而不反。吾驚怖焉。太有逕庭。不近人情。而其言謂何哉。𦵧姑射山有神人<a id='cb_note_anchor7' class='noteAnchor add' href='#cb_note_7'>[A7]</a>居焉。肥<span class="gaiji" data-gid="CB18836">[序-予+(土/用)]</span>若氷雪。淖約若處子。不食五穀。吸風飲露。立以抂而不信也。言聖人撫機未貪。即如射香燃之時也。而惑者不得信。謂逕庭直往不付人情者也。</p>
<p class=""><span class='lineInfo' line='0045b07'></span>後若無聖人知無者誰。正是依理破也。</p>
<p class=""><span class='lineInfo' line='0045b08'></span>第二科。實如明語下。肇師對上明損益。有三段。亦對上三段。初依隨順釋對上異家。次違情明損對就情彈。後順隨明益對依隨破也。</p>
<p class=""><span class='lineInfo' line='0045b10'></span>怳惚窈<span class="gaiji" data-gid="CB04452">[穴/俱]</span>其中有精者。老子云。怳乎惚乎其中有精。東宮云。無象而為象。以怳惚為致也。窈<span class="gaiji" data-gid="CB04452">[穴/俱]</span>者。理之深遠無極難見㒵也。注云。窈<span class="gaiji" data-gid="CB04452">[穴/俱]</span>者可無也。其中有精。精。此舉外說者。心反<span class="gaiji" data-gid="CB04452">[穴/俱]</span>極。窮理盡性是謂之精。是以東宮云。異於大虗謂之而況內理教也。</p>
<p class=""><span class='lineInfo' line='0045b15'></span>次頃諸學士下。違情明損。躇躊。行不進之㒵。怏怏。心不服之狀也。</p>
<p class=""><span class='lineInfo' line='0045b16'></span>後幸遇下。順隨明益也。叩關之疇者。叡師大品序云。究摩羅什師。惠心<a id="note_anchor_0045003" class="noteAnchor" href="#n0045003">[3]</a>風悟。遺風振響。秦王扣其虗關。匠伯陳其淵致。末法中興將始於此之也。</p>
<p class=""><span class='lineInfo' line='0045b19'></span>蔚蹬玄室者。遠師云。名冠入室。跡並絕塵也。賢人為昇堂。聖人為入室是也。蔚。於貴反。草木盛㒵也。支道林與高麗道人書云。炳蔚中士。既其日立曜也。徐廣云。室。實也。物實其中。法輪再轉者。教譬法輪。以三義釋。一調伏眾生。如王金輪能伏四方。二滅煩惱賊。如王金輪勇兇惡人。三轉下成上。如王輪自下昇上也。若論輪體。境智悉為輪體。轉者如說而行謂之輪。以釋迦為二。故云再也。雲映者。遠法師云。至道映於當秊。</p>
<p class=""><span class='lineInfo' line='0045c04'></span>第七義總結作論。有三科。一今演論下明論宗。第二科。疾扶下明取捨。今不取廓然無聖。唯取至人。排於方外也。第三科。條牒下奉上也。如左者。我之所謂如下所云。左。下也。承御法也。奉也。從也。傳也。</p>
</div><div class="div-other"><p data-head-level="2" class="head">○演開宗第一</p><p class=""><span class='lineInfo' line='0045c09'></span>十演九折。正辨論體。即是十釋九難。故遠法師云。九折三難也。演。廣也。弘也。近也。亦水門也。非漸出曰演。今漸開宗故云演也。折是屈折義。亦棄財之言。亦曲也。折之以取中之。更折以成偏。故叡法師中論序云。折之以中道之也。</p>
<p class=""><span class='lineInfo' line='0045c13'></span>開宗大意言趣難像。是以先述什師三粗佛見文意。廬山遠法師問曰。佛於法身中為菩薩說法。法身菩薩乃能見。如此即有四大五根。與色身有何差別。又經云。法身無來無去。無有起滅。與泥洹同像。云何可見而復講說經。什師答曰。佛法身者同於變化。即四大五根。然經云。法身有三種。一者法身實相無來無去。同於泥洹無為無作。二者妙行法性身。真為法身。猶如日<a id="note_anchor_0045004" class="noteAnchor" href="#n0045004">[4]</a>視遍法界光明。悉照無量國土。說法音聲當周十方。十地菩薩乃得聞法。三者從是法身方便化現。隨眾生類若干差別。同若日光。如首楞嚴經。燈明佛壽七百阿僧祇。即是釋迦無有異也。今謂開宗之意。正辨妙行法性生身之涅槃。此妙行生身佛無來無去。即是法身實相也。</p>
<p class=""><span class='lineInfo' line='0046a01'></span>開宗有四義。一依名釋義。即玄義中第二簡名也。二余甞下。正辨涅槃無名義。即玄義中第三無名也。三經曰下。引經論釋義。四然則下。經用也。以所申經。目能說人。故云無名曰也。</p>
<p class=""><span class='lineInfo' line='0046a06'></span>依名釋義有二科。一釋涅槃名義。二明餘無餘也。釋名者。翻為滅度。亦名無為是也。釋義者。無為取於虗無寂漠之義。虗者虗心。無者無形。智滅為寂。安靜為漠。斯即虗心無形智滅安靜者。是釋妙無義也。妙絕有為者。釋其非有。亦無三相所為。故言妙絕有為也。滅度亦是妙無。大患為果。四流為因。因果累盡也。四流。欲流．有流．見流．無明流。斯即以永滅釋滅。以超度義如是。光宅云。滅則重無。度則繫有。義通人法也。</p>
<p class=""><span class='lineInfo' line='0046a13'></span>斯蓋下。舉譬雙釋無為滅度義也。</p>
<p class=""><span class='lineInfo' line='0046a14'></span>鏡像之所歸者。舉用釋義。絕秤之幽宅者。就體釋絕相也。以體用二義釋譬。一者體云畢竟空。謂如鏡也。像即生死。故經云。如鏡中像也。何者。理本清淨。淨如明鏡。以初無明心。迷畢竟空。起業涅槃。搆造生死。業風既息。即心無為。心既無為。超度三有。如波自息為清淨水也。問。若爾。水清始出。答。清水動波。風息歸清。然水動成濁。無別本清。若濁清並有。墮真宗義也。二者如鏡中像。來無所出。去無所至。內合亦爾。三界火宅八苦燒燃。今此火宅本自不燃。今得涅槃亦無滅相。如鏡像無去來相也。斯即言滅度者。言其非是滅。非謂是滅度。言無為者。言其非是有。非謂是無為。名無得物之功。物無當名之實。相名實無當。歸于絕宅也。</p>
<p class=""><span class='lineInfo' line='0046b03'></span>第二科。明餘無餘。此即略標感應義也。良是出處之異名應物之假名。易云。君子之道出處語嘿不違其中。其跡雖異。道同即應。故云。居而龍見淵。嘿而雷聲虗。桑注云。出即天子。處即人民。俱以<span class="gaiji" data-gid="CB17081">[券-刀+(恭-共)]</span>然而自得。非為而得之也。今義亦爾。本迹雖殊。有餘無餘俱是假號。何即本迹雖異。同無名相。假名相說。故遠師云。玄不同方。迹絕兩<span class="gaiji" data-gid="CB04452">[穴/俱]</span>。今明三義。一俱就迹明餘無餘。二就法身妙有妙無弁餘無餘。三本迹合論。此云出即有餘。處即無餘也。經論說假有三種三假。一因成假。相續相待。此直論萬法相假而成。不關此中也。大品說三假。一法假。二受假。三名假。所以說此三假者。佛命善吉轉教自陳其意云。般若洞達無相。則無菩薩可教。亦無般若可說。云何教菩薩使其行波若耶。佛答。波若<a id='cb_note_anchor8' class='noteAnchor add' href='#cb_note_8'>[A8]</a>但有名字。菩薩亦但有名字。是名字不在內。不在外。不在中間。所言菩薩行般若者。但是三假施設耳。上云所歸幽宅。從用歸體。今餘無餘。從體起用。用不自用。由體故用。體不自體。由用故體。體用雖殊歸于無二。亦可出入相對也。</p>
<p class=""><span class='lineInfo' line='0046b21'></span>第二義。正辨涅槃無名。上依名釋義正釋妙無。此中兼辨妙有。有二科。一無形相故心行滅。二然即下舉人證。初科有三段。初明心相多忘。次以虗空譬無三世。後辨異虗空也。寂寥空曠四字。明無形相也。微妙無相四字。證心行滅也。</p>
<p class=""><span class='lineInfo' line='0046c01'></span>次超群有下。以虗空譬至人。形容永超生死。故云超也。</p>
<p class=""><span class='lineInfo' line='0046c02'></span>非明亦非闇下。故云幽昇也。欲譬其相久又同虗空也。</p>
<p class=""><span class='lineInfo' line='0046c03'></span>隨之下三句。明非三世。次一句。明無三相也。隨之不見。故無過去。迎之不見。故無未來。六趣不攝。故無現在也。力負者。三相也。莊子云。無力之力莫大於變化。而凡人不知。將思深藏難至深至。同而無敢禁其化變者。故藏而有之者不能制其遁。無藏而任化者變不能變。故云力負無以化其體也。</p>
<p class=""><span class='lineInfo' line='0046c09'></span>後漠漭下辨異。虗空漠漭無為若亡。恍忽無形若在。五目即五眼也。分耳為二。謂天與人也。<span class="gaiji" data-gid="CB04452">[穴/俱]</span><span class="gaiji" data-gid="CB04452">[穴/俱]</span>窈窈。誰見誰嘵。莊子云。視乎無色<span class="gaiji" data-gid="CB04452">[穴/俱]</span><span class="gaiji" data-gid="CB04452">[穴/俱]</span>。聽乎無聲窈窈。<span class="gaiji" data-gid="CB04452">[穴/俱]</span><span class="gaiji" data-gid="CB04452">[穴/俱]</span>之中獨見曉焉。無聲中獨聞和焉。窈。深也。彌淪者。即畢竟空。深之又深。窮其原也。靡所不在者。遍在諸物義也。東廓子問莊子曰。道惡乎<a id='cb_note_anchor9' class='noteAnchor add' href='#cb_note_9'>[A9]</a>在。答無所不在。東廓子曰。斯而可。莊子曰任螻蟻。曰何其下。曰在瓦壁。何其俞甚乎。曰在屎溺。東廓子不應。莊子云。夫子之問也。問不及質也。無為無處而問所在。故不及質之也。斯即形名絕。心知滅。見聞亡。而云不無其道。可謂出有無之外矣。</p>
<p class=""><span class='lineInfo' line='0046c20'></span>第二科。然下舉人證。上直弁法相。言相兩絕。今舉人法而證也。法者言智有無四法也。凡欲立言談理。莫過此四。言即失絕言。知即反心滅。此云之者是至義也。言知論用。有無就體也。次舉四人證。故寄至極於四聖。表理絕相也。斯乃有言於無言未若無言於無言。所以杜口而雨花也。</p>
<p class=""><span class='lineInfo' line='0047a01'></span>釋迦掩室於摩竭者。釋論第七卷云。佛得道後五十七日寂不說法。自言我法甚深難解。一切眾生縛著世法無能解者。不如嘿嘿然入涅槃也。杜口者。淨名經入不二法門品。眾聖菩薩問維摩。維摩默然不答也。是唱無說者。佛命善吉傳教。自陳其意云。般若洞達無相。無菩薩可教。亦無般若可說。云何使其行耶。佛答。般若但有名字。菩薩但有名字。此名字不在內。不在外。不在中間。但三假施設耳。絕視聽而雨花者。散花品云。帝釋及四天王作是念。時遍於虗空中化成花臺。須菩提心念。是所散花從心樹生。非樹生花。釋帝桓因語須菩提。是花非生花。亦非意生花。須菩提言憍尸迦非。但是花不生。色色不生。乃至波若亦不生。又不壞假名而說諸法。所以明花不生者。上幻聽品云。眾生如幻。聽法者亦如幻。眾生如化。聽法者亦如化。乃至涅槃亦如幻如夢。是幻夢涅槃不二別。如是人無聞無聽無知無證。欲證此義。故以散花品證無生無說也。所以須嘿者。言意是有所言所意者。即故求之於言意之表。無意之城即是語嘿兩教也。上以言表無相。是立教之本意。今以無言表無相。是嘿教之詮理。語嘿雖殊。所表無二也。今明涅槃。非但遣其有言有名。若以無言為無名。無名即為名。然即名與無名相與而有。相與而無。興言即<span class="gaiji" data-gid="CB04452">[穴/俱]</span>。癈言即寂。寂與不寂歸乎無極。上即舉法明無相。下即舉人證無言。此是人法相對。亦語嘿相對也。</p>
<p class=""><span class='lineInfo' line='0047b01'></span>斯蓋下。排于上士。何者。上士受道以神。中士受道以知。下士受道以耳故。</p>
<p class=""><span class='lineInfo' line='0047b03'></span>第三義引經證。釋所以絕。即有三科。一引經證。上云無形故心行滅。及虗空喻義。文云證者。謂證得之證也。</p>
<p class=""><span class='lineInfo' line='0047b05'></span>第二科。論曰下以論釋經也。中論涅槃品云。若涅槃是有。不應名無不受。若無是涅槃。云何名不受。是故知涅槃。非有亦非無也。</p>
<p class=""><span class='lineInfo' line='0047b07'></span>第三科。果有下雙釋經論意。此中先立有章門。何者下正釋。釋之中。初三雙六句。就體釋有無。次兩雙四句。約用弁非有無也。本是推扸義。本末有境乃得涅槃。既得涅槃五陰永滅。故不可言有。即是有之所無。無有物也。推之無鄉而妙智不竭。故不可言無。即是無之所有。又萬德炳然。此一雙兩句釋義也。</p>
<p class=""><span class='lineInfo' line='0047b13'></span>幽靈不竭抱一湛然。傅釋上句。是妙有也。五陰永滅萬累都損。遂釋上句。是妙無也。此一雙兩句釋妙有妙無也。萬累都損故與道通洞。明物空智空。結不一不異也。</p>
<p class=""><span class='lineInfo' line='0047b16'></span>神而無功常<a id="note_anchor_0047001" class="noteAnchor" href="#n0047001">[1]</a>存下兩雙四句。約用弁。此句正弁智用也。道通洞故冲而不改。此句舉物空以結智用也。冲。虗也。深也。清也。下兩句結智用非有無之。莊子注云。未曾有謝生於自然者。而必欣賴於針名。故理至即迹滅。以至理為一神而無功者也。體故有用。用故有體。體用雖殊。歸乎無二也。第四義結脩成用。有三科。一從初至<a id="note_anchor_0047002" class="noteAnchor" href="#n0047002">[2]</a>伯焉而泰。結境智相絕也。暨。其冀反。訓至也。泊。依也。舟所依處也。</p>
<p class=""><span class='lineInfo' line='0047b23'></span>第二科。九流下結。其初用四禪四空欲界為九流。又九流者。外書有六家九流。一陰陽家。四時之順不可失。二儒家。于初之有不可失。三墨家。彈本節用不可癈。四法家。君臣亦不可改。五名家。正名實不可不察。六道家。七縱橫家。即上誑而棄其信。八雜家。兼儒墨而無不貫。九農家。勸耕桑足求食之業。所謂九流之哉矣。</p>
<p class=""><span class='lineInfo' line='0047c06'></span>第三科。斯乃下。戒勸也。希夷之境太玄之鄉者。勸道必也此也。而欲下。戒勿惡取空也。搒。方莾反。之方域謂畢竟空為方域。境也。神道謂體畢竟空之智也。</p>
</div><div class="div-other"><p data-head-level="2" class="head">○折竅體第<a id="note_anchor_0047003" class="noteAnchor" href="#n0047003">[3]</a>一</p><p class=""><span class='lineInfo' line='0047c10'></span>竅。實也。亦研竅也。漢書陳平傳云。稻麥食其沒。又銜轍云。甲之剝。其曰實。竅。定實也。</p>
<p class=""><span class='lineInfo' line='0047c11'></span>此中難意。上開宗中有四義。第一依名釋義中餘無餘義作難也。什師論云。此妙行生身佛有二種。一常住法身如虗空等。第二十住菩薩得神通未作佛時具足佛十力等。以大智力廣度眾生不作佛。如普賢文殊等名為佛。名壽量佛。此中兩難。初就學佛作有餘難。後就學佛報謝歸於無為作無餘難也。文有三義。一以名定實申經意。二請誡下各難餘無餘。三然即下雙難也。以名定實者。夫名號在法。秤謂在言。不自起必因可名之實。名謂釋迦。號謂十力等德也。反本者。就本為無餘。神道者。據迹為有餘也。</p>
<p class=""><span class='lineInfo' line='0047c22'></span>第二義別難有二科。一有餘難。二無餘難。初有餘難。如來大覺法身初建者。義開斷惑。三家不同。一云。金剛時斷惑盡。種智不斷。但無常報身未謝。故云學佛。大亮師．愛師．旻師與文等同用此說也。二云。唯佛時惑盡。故云佛智所斷。即儒師．宗師．藏師等所用也。三云。金剛終時惑盡。佛智為解脫。證得常住。瑤師．誕師．雲師等皆用此說也。地論師有兩說。一云。金剛心斷煩惱涅槃鄣都盡。佛智斷智障盡。一云。金剛心時智障涅槃障都盡也。此三義中未知肇師適用何義也。什師注維摩經菩薩入不二法門云。實相慧要盡法性然後乃止。今此一文二家諍之。一家執此文云。不噵佛盡法性。故知金剛盡也。一家云。盡法性者唯佛是也。又婆沙出頓悟者說云。金剛心時頓斷眾惑。而釋道安師遊疑略云。薩云若者。言其得一。於金剛惠一時成一切智。無知也無不知。今此論云。曜薩云以幽燭。斯即金剛之惠無幽不燭。即種智滿。種智既滿惑無不盡。即惑盡義也。而報未盡。故是無常也。生法師亦云。斷惑實是金剛。而佛智有功。猶聖王由治。</p>
<p class=""><span class='lineInfo' line='0048a15'></span>下理民而秤治歸王。大論云。成佛有二種。一實行。二權迹。實行者。菩薩坐樹下入第十地名為法雲。譬如大雲澍雨連下。無間心自然生無量無邊清淨佛法。念念無量。放眉間光降伏魔怨。十方諸佛慶其功勳。聖放眉間光從菩薩頂入。十地功德變為佛惠。斷一切涅槃。習得無礙解脫。十力大惠一切佛法也。權迹者。住是十地中以方便力。此中更說第十地。所謂菩薩行六度以方便力故。過乾惠地乃至菩薩地。住於佛地。佛地即是第十地。故十地經第十地云。十方諸佛光明入菩薩頂時。名為得軄入諸佛界。具佛十力。當墮佛數也。今此中難意俱就修成．應化二種法身為雙難也。本即法身。初建迹即樹王成道。本滲八解之清。迹浴尼連禪河。本憩七覺之林。迹坐菩提樹下。下皆例之思。</p>
<p class=""><span class='lineInfo' line='0048b05'></span>結僧那至溺喪。明本地發心智也<span class='doube-line-note'>(僧那翻為弘誓)</span>。結弘誓於初心。如成山於初<span class="gaiji" data-gid="CB17071">[竺-二+遺]</span>也。</p>
<p class=""><span class='lineInfo' line='0048b06'></span>仰攀玄根俯極溺喪者。即上求佛道下化眾生也。溺喪者。喪謂云失鄉而殊奔者也。遠師云。然極溺俗相。說相拔幽根於重劫也。</p>
<p class=""><span class='lineInfo' line='0048b09'></span>三域下。明學佛出世擬化之用也。三域謂三界。大方謂涅槃。一緣應現大千謂之大方也。開八正之平路。即是教也。坦眾庶之夷途者。謂平等說無境也。馳六通之神驥。即是權智也。乘五衍之安車者。謂五乘人秤機如安車也。出生入死與物移者。莊子云。至人無死生。但排前返化之理而行於天下。窮化母之始物下至永倫大虗。還就金剛本地。終照周義也。物無名時為始。有名即為母。言窮真諦用也。玄樞者。樞是制動之主。門戶扉樞。莊子云。是非莫得其偶。任之道樞也。言極俗諦用也。廓靈宇於無壃者。金剛心報謂之靈宇。什師實相論引往生品云。猶處玄廓之境者。若以猶獨處玄廓為本。來化眾生此復何咎。如四大河水從池流出。到諸方域爾乃得用。諸佛法身止如如也。當其獨絕玄廓之中。人不蒙益。從真身化無量身。一切眾生爾乃得益也。虗室曰廓。莊子云。不可內於虗臺。虗臺者心也。離騷云。閇空于之孤子。住宇居也。實而無處者宇也。天地之間曰宇。人心曰宇也。曜薩云以幽燭者。以金剛惠無幽不燭。智用萬境。惑盡於此也。</p>
<p class=""><span class='lineInfo' line='0048c03'></span>將絕眹於九止者。金剛報謝即入無餘。九止即九眾生居也。</p>
<p class=""><span class='lineInfo' line='0048c04'></span>而有餘緣未盡下。結難。若於緣未盡。到金剛報。住壽無量。報身交謝。故云業報猶魄聖智尚存也。舊云。魄即人神明。魄即是人形體。郊<a id='cb_note_anchor10' class='noteAnchor add' href='#cb_note_10'>[A10]</a>特<a id='cb_note_anchor11' class='noteAnchor add' href='#cb_note_11'>[A11]</a>牲云。體魄即降知氣於上。又云。魂氣歸天。形魄歸于地。又制旨曰。精氣為魂。濁氣為<a id="note_anchor_0048001" class="noteAnchor" href="#n0048001">[1]</a>魂。又月生三日謂之魄。故知是魄者謂之是形器者也云爾。</p>
<p class=""><span class='lineInfo' line='0048c09'></span>經曰下。以經證有餘。難智斷雙結也。</p>
<p class=""><span class='lineInfo' line='0048c11'></span>無餘者下。第二科。正難無餘也。大意如法花云終歸於空言。歸空者乃是歸於<span class="gaiji" data-gid="CB04452">[穴/俱]</span>真無相涅槃。非是<span class="gaiji" data-gid="CB01926">灰</span>身滅智為歸空也。何者。文云超然與群有永分。渾爾與大虗同體。又<span class="gaiji" data-gid="CB04452">[穴/俱]</span><span class="gaiji" data-gid="CB04452">[穴/俱]</span>長往莫知所之。故智非是昔滅。乃是金剛報謝歸於<span class="gaiji" data-gid="CB04452">[穴/俱]</span>真涅槃也。形智兩軨修途無息也。在足曰桎<span class='doube-line-note'>(之曰反)</span>。在手曰梏<span class='doube-line-note'>(古酷反)</span>。無趾語老聃<a id='cb_note_anchor12' class='noteAnchor add' href='#cb_note_12'>[A12]</a>曰。孔丘於至人未勝。何賓賓以學久為也。不知以此為桎梏耶。</p>
<p class=""><span class='lineInfo' line='0048c18'></span>經曰下。以經證無餘難。亦可據迹也。</p>
<p class=""><span class='lineInfo' line='0048c19'></span>第三義。雙結兩難。有三科。一然即至軌轍。立宗結難。陳立教之大意。明其用大也。典。經也。誥。告法也。軌轍轉。𨅊。徒列反。車一迹音軌。</p>
<p class=""><span class='lineInfo' line='0048c21'></span>第二科。而曰下。舉上開宗反難無用也。<span class="gaiji" data-gid="CB17085">[聲-耳+(歹*尹)]</span>。尸角反。<span class="gaiji" data-gid="CB17092">[歹*(((巨-匚)@十)/(丁-一))]</span>外堅之掩䨱。易云。縣象著明莫大而日月。<span class="gaiji" data-gid="CB03851">霄</span>。私進反。近夫赤氣。字應作宵。耳弁宮商。目別紫素也。</p>
<p class=""><span class='lineInfo' line='0048c24'></span>第三科。子徒知下。即上開宗。亦論旨難解。依教求宗。寄懷無所也。</p>
<p class=""><span class='lineInfo' line='0049a01'></span>朗大明於<span class="gaiji" data-gid="CB04452">[穴/俱]</span>室奏玄嚮於無聞者。遠師云。欲闢重<span class="gaiji" data-gid="CB04452">[穴/俱]</span>於幽室。必開戶牖以通其照。<span class="gaiji" data-gid="CB04452">[穴/俱]</span><span class="gaiji" data-gid="CB04452">[穴/俱]</span>玄夜。幽𥨊無期。玄音發詠而大道宣流也。</p>
</div><div class="div-other"><p data-head-level="2" class="head">○演位體第<a id="note_anchor_0049001" class="noteAnchor" href="#n0049001">[1]</a>二</p><p class=""><span class='lineInfo' line='0049a06'></span>不言立體而言位者。易云。所居曰位也。初上為位。一標位其城後九。又無名。名莫道。適為立。只一口之一。云位體之也。上據本迹難餘無餘。答本迹相即。感應是受。明丈六即真也。</p>
<p class=""><span class='lineInfo' line='0049a09'></span>文有三義。一總答。二放光下明真應。三惑者下別答兩難也。</p>
<p class=""><span class='lineInfo' line='0049a10'></span>總答有三科。一牒宗。二<a id='note_anchor_0049002A' class='noteAnchor' href='#n0049002A'>[2A]</a><span class="gaiji" data-gid="CB17065">[貝*乞]</span>難。三申宗。牒宗可見。</p>
<p class=""><span class='lineInfo' line='0049a11'></span>第二科。而存下。<a id='note_anchor_0049002B' class='noteAnchor' href='#n0049002B'>[2B]</a><span class="gaiji" data-gid="CB17065">[貝*乞]</span>難。秤謂出于名號器象生于物形故之。易云。在天為象。在地成形。象是髮<span class="gaiji" data-gid="CB17079">[髟/?/(人*人)]</span>之義。日月星辰其理幽昧。故在天為象。山川單體質逼著。故在地成形者之也。以名題目。未盡無方。如言方不題圓。云柱不目梁也。品象物形盡於方圓。非方即圓非圓即乃方。焉得名形擬彼絕名乎。</p>
<p class=""><span class='lineInfo' line='0049a17'></span>第三科。申宗。有二段。初申權迹。後申宗本。從初至妙術。申權教意。權宗中初就所化明餘無餘。亦是下就化主明餘無餘也。絕言幽致即是妙無。環中妙術即是妙有。但是權教言餘無餘。未亦是真本妙有妙無。故云未也。</p>
<p class=""><span class='lineInfo' line='0049a21'></span>後子獨下。引經申本也。法身無三世。過六情。越三界。又無在無不在。無在故不在方。無不在故不離方。又欲言有都無相無名。欲言無都脩備應萬形。故云非有為非無為也。注云。佛者何也。蓋窮理盡性大覺之秤也。至道靈玄。妙絕常壞。心不可以智知。形不可以象得。非無而不可為有。即是妙無。同萬物之為而居不為之城。處言數之內止無言之鄉。非有而不可為無。即是妙有。寂漠靈曠物莫能得。不知所以名。環謂之覺。以此觀者乃名見佛。以他觀者非見佛以也。</p>
<p class=""><span class='lineInfo' line='0049b07'></span>第二義。明真應相。即有三科。一明感應。二其物下明真應相即。三其治下忘懷用也。明感應有三段。初就法譬明應體。次出感應用。後以譬釋也。</p>
<p class=""><span class='lineInfo' line='0049b09'></span>佛靈空者。空無等遍在諸物。佛亦如此。如虗空無異也。誰云虗空有去來而云無去無來者。約物而言。何者。法從空出還歸於空。法雖出入空無異前也。應緣而現無有方所者。合譬也。應雖去來。體無異前。此是應之體用也。</p>
<p class=""><span class='lineInfo' line='0049b14'></span>次段。然即下。明感應用。寂者照。漠者靜。安虗者虗心。無者無形也。導而弗先者。釋無競義。必教雖八萬而不導先者。感而後應者。釋無執義。形雖八殊隨感而應也。</p>
<p class=""><span class='lineInfo' line='0049b17'></span>後段譬猶下。喻其應用。上以虗空喻體。今須嚮鏡譬其應用。來無所出。去無所至。恍焉若存。忽焉若亡。斯即無聲何有嚮。無形何有緣。莊子云。大人之教。若形之於影。聲之於嚮。有問而應之。盡其懷為天下配。家乎無嚮。行乎無方。聖人用心。如鏡之影。動而體寂。影隱而形彰。故云出幽入<span class="gaiji" data-gid="CB04452">[穴/俱]</span>。反化無常。莊子云。聖人之生也天行。其死也物化。靜而與陰同德。動而與陽。彼不為福先。不為福始。感而後應。迫而後動。不得得而後起。去智與知。順天下之理者也。</p>
<p class=""><span class='lineInfo' line='0049c02'></span>第二科明真應相。即有三段。初明應迹。次明法身。後明相即也。言其物者。以丈六為物也。何者。凡言物者。自我之外者云物也。丈六亦是法身之外。故是物矣。因應而作者。丈六因應而起也。生名有餘。滅名無餘。正明應迹也。</p>
<p class=""><span class='lineInfo' line='0049c06'></span>次然即下。明法身義。有餘無餘本起法身。既無名相有何不名。所謂中道法身是也。後是以下真應相即。有二雙八句。是以者。名非上之調也。居方等四句以應即真也。源夫下四句以真即應初二句舉非也。果以下二句以真即應也。</p>
<p class=""><span class='lineInfo' line='0049c11'></span>第三科。明忘懷用。有三段。初明忘懷用。次證菩提深廣。後結涅槃出有無外也。忘懷中有三雙六句。初二句章門。次兩句釋施行也。教也。與也。後兩句歸功。為莫之大乃反於小成者。大教廢。小教作。能大故能小。小成者。如儒墨形名之徒也。夫大道隱而小道成。故曰小成也。施莫之廣歸於無名之者。無為之道為通生萬物而不持。顯其功也。次經曰下。以忘懷故菩提深廣。初句標絕。次高廣相對。次淵深相對。後大小相容也。故謂之道者。後然即下。結涅槃出有無外也。舊解感應三家不同。第一。光宅云。法身理絕言外。德超數表。故易云。寂不動感而遂通。遂通之用本由慈悲。故迦葉攝論云。法本自無。唯心緣起。若論法空不言其真。但就心神名真如理。設論萬法無相。還以心真如為體。又無始來心識異。無情等生便解性。此心解性無當解義。善惡等別但由客塵。八識不同而心解性不轉。如水界清濁不同而水性不改。亦如真金作釧作環而金性不改也。此解性與八識為一為異。答。體無異故。一句八識。是義為波若所治。解性不為波若所治。故猶如鵞唼乳。是以所修萬行薰此解性。此解性無盡。至佛果時為應身功德。亦智惠所依止處。以真如為其體也。又所修萬行與真如<span class="gaiji" data-gid="CB04452">[穴/俱]</span>會。故七卷經云。如如如如智。一云。解性即真如理也。請問開善義。真諦是頑法。有心是解知。知無知相與<span class="gaiji" data-gid="CB04452">[穴/俱]</span>合者。如黑木白木<span class="gaiji" data-gid="CB04452">[穴/俱]</span>附無際。終無合義。又問攝論義。就心神論真如。亦就心神言波若者。斯皆俱辨心神之道。而言真如為境。是所<span class="gaiji" data-gid="CB04452">[穴/俱]</span>。波若若為知。是能<span class="gaiji" data-gid="CB04452">[穴/俱]</span>。此一心體有能所者。此亦難解。又若修成果不為法身者。三性舉體不應為三無性也。今謂兩釋猶有能所。即有所得。<span class="gaiji" data-gid="CB04452">[穴/俱]</span>義未窮。故有所得有二種。一以智得。境有所得。二以名得實。名法相當。是有所得也。<span class="gaiji" data-gid="CB04452">[穴/俱]</span>者泯然。能所無間。故云<span class="gaiji" data-gid="CB04452">[穴/俱]</span>也。支道琳法師以泯為<span class="gaiji" data-gid="CB04452">[穴/俱]</span>。叡師亦以泯然為<span class="gaiji" data-gid="CB04452">[穴/俱]</span>也。今意亦然。以<span class="gaiji" data-gid="CB04452">[穴/俱]</span>為<span class="gaiji" data-gid="CB04452">[穴/俱]</span>。心泯成中。智泯無相。若對上兩釋者。心變為理。智轉為境。境空心寂。大道無二。如此有何境而可會。有何智而能<span class="gaiji" data-gid="CB04452">[穴/俱]</span>。能所泯寂。得而無得。名無所得。即是大<span class="gaiji" data-gid="CB04452">[穴/俱]</span>矣。故大論云。實相波若者。若實證真智。理智相泯。理與智合。融同無三相。無相何有境智之殊因果之別也。若不變為理。如境而解。猶有能所。墮有所得義也。心轉為理而云佛性涅槃者。就詮為論耳。何者。昔是凡夫。於今成悟乃名為佛。而此中果非迷非悟。悟無相名中道果。如論云。非愚非智名體波若。若爾。非真非俗之中。非迷非悟正果。云何異耶。解者云。兩中是一。就詮為異。何無迷悟。就心不論外法。故此外法約真俗以論中。而此心法亦就真俗。何異木石而是心法。昔迷今悟。故此心法約迷悟以弁中。迷時為因名正性。悟時為果名正果。此中道果即是體<span class="gaiji" data-gid="CB04452">[穴/俱]</span>。何就心神論其<span class="gaiji" data-gid="CB04452">[穴/俱]</span>義。故有能所。今有所得即是用<span class="gaiji" data-gid="CB04452">[穴/俱]</span>也。文有三段。初就體冥明不出不在。次而即下。諸佛經云。如是大慈悲。今為何可在。又法花云。世尊大恩。憐愍教化。利益我等。憐愍則悲。利益即慈。而善惡兩用。感此慈悲二德。善有增隨。隨便感慈。惡有感義。超即致悲。凡作善惡常感慈悲。而必藉外緣見色聞聲。故以常感為始見聞為終。始者曩劫。善惡久相關感。終者時熟。今晨興今時即應。然而過去善惡正為感體。而念生佛現者。此語其終不談其始。若論感應義有二途。並有虗實。感有二實。一開實本。二得實益。應有二實。一以實為本。二實能利益。應有一虗。實無法起亦無形聲而使物見聞。故名為虗。感有一虗。謬計形聲語言是實。心非實解。故目為虗也。第二莊嚴云。聖人降應為生善法。眾生作善苻於聖心。汎爾通論感通三世。實求實義正取二世。宿善業起現在時。有能感力。今雖過去而感力不亡。如習因生習果。雖有二世而以現在正為感體。招應亦爾。若就三點論其應用。以智照幾諸異迹。今取應用正是智能。於四德中正是我用。八自在我是般若用故也。照幾降迹非體真之智也。若論法起可作兩釋。聖人智力自在無方。實自無法。今見有法。如純陀品。如金翅鳥及見<a id='cb_note_anchor13' class='noteAnchor add' href='#cb_note_13'>[A13]</a>己影。影是有法。為法身所見。故知實有舍利法起也。第三開善義云。<span class="gaiji" data-gid="CB04452">[穴/俱]</span>相感召為感。<span class="gaiji" data-gid="CB17090">[槤-車+(乞-乙+小)]</span>機不差秤之為應。若括囊為談。即三世善都有感義。窮尋其旨唯未來善。何者。過去現在善體<a id='cb_note_anchor14' class='noteAnchor add' href='#cb_note_14'>[A14]</a>已生。因力既足。何假聖應。正是未來而假緣。乃至故聖為緣發生此善。竅論感體唯未來善。故易云。幾者動之微。吉之先現者也。若論應用。法身無色而現色身。故知應現是法身迹也。法身有顯丈六用也。故不同虗義。而無別法起。以不同影起也。今即不然。注云。心生於有心。像出於有形。今論感應。善二途感。一者有所得心善。感丈六身。名為傍感。二者正感。以中道心感中道法身。名為正感也。而就傍感。義有多途。以過去善為幾。故法花云。我等宿福慶。今得值世尊。亦以現在善為幾。故勝鬘云。即生此念時。佛於空中現。又以未來善有已感義。故云。今雖無益。作後世因。亦惡有感義。故云。以病增故。求覓良醫。以三世善通感。故經云。我久安立。汝先世<a id='cb_note_anchor15' class='noteAnchor add' href='#cb_note_15'>[A15]</a>已開覺。今復極受。汝本來生亦然。而今義宗丈六無當。即是法身。而云感法身名為正感者。例如一柱以對心偏。名為偏柱。對中道心。名中道柱。若於應體以無當為體。而對偏心現丈六身。即是偏對。應中道心。應無當身。即是正應。若謂其位。六地以還有無俱偏。七地<a id='cb_note_anchor16' class='noteAnchor add' href='#cb_note_16'>[A16]</a>已上有無不偏也。生法師云。感應有緣。或同生苦處共於悲愍。或因愛欲共於結縛。或因善法還於開道。故有心而應也。埵法師盛說無緣。引盧舍那為證。一切諸佛身。同一盧舍那。但於迹中異。故彼此不同耳。今即兩取。若有所得心即有緣感。以無所得心即無緣感。故無心而應。如銅山崩鍾鈴應。今義例上可知。真應相即。解者不同。攝論云。化佛但是色聲。無論其智。既法與智相即為一也。若開善義。解丈六是法身用。異於二家。故體用相即為一也。今即不爾。丈六無當即是法身。如注云。夫聖人空洞無像。應物故形。形無當體。況長短之有恒。群生萬形果報不同。是以應之不同耳。取其長短是眾生之心。本其無當即法身之真。豈曰體用異處真應兩行。然後辨其丈六即真者哉。斯即於見未曾所見。未曾有無相為法身。符同為應身。故云心生於有心。像出於有形。心非我生。故日用不懃。像非我出。故金流不然也。此中即開二義。一本迹義。二隨內外義。本迹者。非本無以垂迹。非迹無以顯本。本迹雖殊。無朕一也。內外者。就感應各明四句感四者。一理外感理內。二理內感理外。如十地大士見丈六法身也。三理內感理內。四理外感理外也。應中四句反取即是耳。斯即四句無當感應體也。</p>
<p class=""><span class='lineInfo' line='0051a24'></span>第三義別答兩難。有三科。一難家所執是或者情。二意謂下別答兩難。三覿者下非其難意也。言惑情者。覩反謂有。見感謂無。只是惑情。未足擬其玄道也。</p>
<p class=""><span class='lineInfo' line='0051b03'></span>第二科。意謂下別答。有二段。一有無相即。答無餘難。二經曰法身下。約法身般若真應相即。答有餘難也。若以義論皆得通。若但下別結。故云別示。答無餘難有四階。一有無雖異旨趣無二。二何即下。引佛與經釋上無有。三亡不為無下。釋上經意相即表理。四子乃下。釋答無餘難也。寂泊無兆者。所泊之處寂然無朕也。隱顯同源者。非本無以垂迹。非迹無以顯本。本迹雖殊。不思議一。即是同源也。存不為有亡不為無者。釋上生下。同源故顯而不有。隱而不無也。二何即下。引佛與經釋上有無即有無相即義。初引佛言證存不為有。以有即無也。從經曰下。引兩經證亡不為無。以無即有也。</p>
<p class=""><span class='lineInfo' line='0051b14'></span>三亡不為無雖無而有下。兩雙四句。一結釋上經意相即表理。此句牒上句云。以無即有也。存不為有雖有而無。此句牒上佛言。以有即無。此一雙兩句釋相即也。雖無而有所謂非有下。一雙兩句。以有無表非有非無。然即下。所表非有非無之理。今所云無餘涅槃也。</p>
<p class=""><span class='lineInfo' line='0051b19'></span>四子乃下。結答無餘。如文也。二答有餘難。有四階。一就法身波若明應之體相。二萬<a id="note_anchor_0051001" class="noteAnchor" href="#n0051001">[1]</a>幾頓赴下。明法身波若忘懷用。三然即下。就法身波若明丈六即真。四所以下。結答有餘難也。上總答以虗空譬辨應之體。今以二點明應之相。法身無像應物以形者。注云。法身者虗空身也。無生而無不生。無形而無不形。即無當法身。隨其心水淨穢不同而法身無當。如水現月應物以形也。波若無知對緣而照者。注云。無相真惠。無知而無不知。無為而無不為。即無知般若隨其境界照境不同。而波若無知。如鏡現色對緣而照也。大品云。以空無偏。故神通周遍。此就二點以明其本也。</p>
<p class=""><span class='lineInfo' line='0051c06'></span>二萬幾頓赴下。明忘懷用。至不干其慮。釋波若用。神慮即是波若知也。動若行雲止猶谷神者。釋法身用。至人無心玄被。唯感之<a id="note_anchor_0051002" class="noteAnchor" href="#n0051002">[2]</a>從。若不係之雲。隨風之東西。故動若行雲也。止若谷神者。谷神。中央之無也。老子曰。無形無影。無逆無造。處處早不動。守靜不衰。而不見其形。故云止若谷神者也。豈有下。就雲谷結明無心心。情異者。莊子注云。是非為情。無是無非。情將無寄乎。法師云。心緣法生。有用有實。情附心起。有用無實。非虗情無以忘計。無心家即情無不附。此二相資。輪轉三有無極者也。既無心於動靜者。舉心無相。釋遣像形也。去來不以像下兩句。明法身般若忘懷故不違諸相。即是無相不違相也。</p>
<p class=""><span class='lineInfo' line='0051c18'></span>三然即下。就法身波若明丈六即真。有三雙六句。初兩句立章門。心生於有心者。於堯即治天下。百姓皆託我有也。次明形非我出。故金流不燋。下兩句別釋也。此句法身即丈六。何者。至人推理任在。故世不然。為悉既在天而天。即在火為火。火豈能燒乎。心非我生故日用不懃者。波若即丈六。何者。聖人無心。以萬物心為心。故幾現不同。我體善生不勞我用。現非我現。用非我用。我無勞矣。故日用不懃也。云云自彼於我何有者。感應雙結。何者。感雖云云。三千不同。論其應照。無異寂然之地。四所以下。結答有餘難。智周結般若。形死結法身也。八極者。一東北倉明。二東方開明。三東南陽明。四南方暑明。五西南自門。六西方閶闔。七西北幽都。八北方寒門。是論八極也。益不可盈者。注而不滿。論境生而智不增也。損不可虧者。酌而不竭。論境智而不智。釋智周義。莊子云。益之而不加益也。損之而不加損。聖人之所保之也。寧可下。釋法身形無義也。癘。伇病。八方并天為九。云中逵。如云我今背病也。天冠。寺名也。</p>
<p class=""><span class='lineInfo' line='0052a12'></span>第<a id="note_anchor_0052001" class="noteAnchor" href="#n0052001">[1]</a>二科而覿者下。非其難意。覿秉執規矩而擬大方者。以無規有規擬儀至人也。拔玄根於虗壞者。遠法師云。世號知沈根可移之於沖根也。</p>
</div><div class="div-other"><p data-head-level="2" class="head">○折徵出第<a id="note_anchor_0052002" class="noteAnchor" href="#n0052002">[2]</a>二</p><p class=""><span class='lineInfo' line='0052a16'></span>爾雅曰。賢士隱山。王徵猶驗也。明也者。徵之令出也。又一成者之也。今所明涅槃。出有無外。徵召有無之內也。開宗中云。涅槃獨申有無之表。今難此意。文有二義。一明有無二法攝一切法磬無不盡。何處有有無之。若有妙道字。二而論下。正設難也。</p>
<p class=""><span class='lineInfo' line='0052a20'></span>夫渾源判創萬有參分者。渾。下昆反。水原流渾周一㒵也。據說而言有大易大初大始太素者。未見氣也。總氣形質三而名混淪。混淪者。萬物渾<a id="note_anchor_0052003" class="noteAnchor" href="#n0052003">[3]</a>原而未相離也。視之不見聽之不聞修之不得也。易曰。有易大<span class="gaiji" data-gid="CB17062">[示*通]</span>是其二儀。太極亦云太一。亦云無一。一即太極。二而二儀。如無秤取其有之所極謂之太極也。清者上為天。濁者疑為地。流為江海。結為岳。受天地清氣為天。欲云創判也。參分者。隨參也。亦三也。三文世既立。萬有參分。此言無者只是偏無。極似麤淚而難宗降於主。其宜然矣。化母所育者。言道所出物即非有也。幽即鬼道。顯即人事。<span class="gaiji" data-gid="CB15210">恢</span>。大也。詭。居為反。詐一青。謫。古穴反。小也。恠。古懷反。異也。正是連字成訓也。凡物事太者可恠曰<span class="gaiji" data-gid="CB15210">恢</span>詭。小者可恠曰謫恠者之矣也。</p>
<p class=""><span class='lineInfo' line='0052b09'></span>經曰下。引證涅槃為數滅無為。</p>
<p class=""><span class='lineInfo' line='0052b11'></span>第二義。正設難。有三段。初領上語。次請窮下。正作有無兩關。後總而下。結也。總而括者。上云有無二法攝一切法故。總括諸法莫出有無也。即而究之者。結雖妙非無等也。而曰下。雙唱六解。</p>
</div><div class="div-other"><p data-head-level="2" class="head">○演超境第<a id="note_anchor_0052004" class="noteAnchor" href="#n0052004">[4]</a>二</p><p class=""><span class='lineInfo' line='0052b16'></span>問家道理不過有無。今明出有無外。故云超境也。此義明佛果二諦攝不攝。略出四解。第一。光宅云。相成招果。不即空不異空。故即體虗。假真解感果。體不即空。不即空故實而非假。但妙有真常。非二諦攝。至如三無為。龜毛兔角等。此非俗有。何即空。第二。莊嚴云。名相假有。此四義中得云佛果。名相有而不之假。故非二諦。第三。開善云。佛果是相續假。是相待假。既云二假。非俗如何。但有麤妙耳。第四。埵法師云。妙絕於有無之域。玄越於名數之表。故佛非二諦。今明二諦。自有四階。然二諦之名非至極之體。但弁法相非有非無。故先破執然後顯示中道。故借名顯相以表之。四階者。一有無二諦。二因緣二諦。三生死涅槃相對二諦。四佛果二諦也。有無二諦者。亦名偏有偏無對凡性心所謂二諦。何者。假名眾生有名用體。名為俗諦。名用體空。名為真諦。因緣二諦者。對於聖心所明二諦。因緣和合假名眾生。萬法相假名為俗諦。因緣無處本自不生。名為真諦。相待二諦者。生死有無名為俗諦。佛果涅槃名真諦。何者。俗是俗情。凡是有無。萬法堦是倒情也所作。故名俗諦。佛果涅槃永絕有無。超出生死。今對生死為俗。涅槃名真諦也。就佛果明二諦者。廣修萬行得佛菩提。行因得果是因緣果。名為俗諦。佛果萬德一圓。一相無相。因果相絕。名第一義諦。凡言因緣即有四種。一和合因緣。二相續因緣。三相待因緣。四境智因緣。是故從此因緣生法皆名世諦。因緣無當即無所得第一義諦。故此佛果二諦所攝。中論偈云。因緣所生法。我說即是無。亦為是假名。亦是中道義。此四種二諦配四論者。第三第四二即涅槃無知所申之理。第一第二兩階二諦即不遷．不真所明理也。文有三義。一述難。二何即下。釋難家有無義。三論稱下。申宗。初述難者。有無之數法無不該者。如難家云。經曰下。證俗諦有無也。</p>
<p class=""><span class='lineInfo' line='0052c23'></span>第二義。何即下。述釋有有無。有無所以稱有者。即釋有者有於無句也。無有所以稱無者。即釋無者無於有句也。然即下。重釋有無假。其猶高下相傾。未足擬其幽玄涅槃。故成論破云。如虎吟子。若急即傷。若緩即失。過猶不知。二俱有過。若定說無是為過。若定說有是咎不知。故經云應捨二邊也。</p>
<p class=""><span class='lineInfo' line='0053a05'></span>第三義。論秤下。第三真諦更申上宗出有無意。此忘言絕域。豈有一有而可稱乎。故舊云。肇師義唯真無俗。正謂此矣。第四階佛果二諦。即涅槃．無知兩論釋其義也。經曰下。釋所引三無為也。數緣無為。明其非有非無。故即無相無為也。</p>
</div><div class="div-other"><p data-head-level="2" class="head">○折<a id="note_anchor_0053001" class="noteAnchor" href="#n0053001">[1]</a>幾玄第<a id="note_anchor_0053002" class="noteAnchor" href="#n0053002">[2]</a>三</p><p class=""><span class='lineInfo' line='0053a11'></span>支道琳師物有玄幾論云。物有幾玄於未兆。易云。玄幾者。物動之微。吉之先出也。注解背無向有有而未見。又幾謂幾開。制動之王者之也。若論內義。是可生理。言幾玄者。是<span class="gaiji" data-gid="CB04452">[穴/俱]</span>嘿無所有而有可生理者。為當以有無得。為當離有無得。文有二義。第一義。蹈即離兩關。難其得義。第二義。然後下。牒論所明理。以聖不虗反。仍請聞妙旨也。云不出有無不在有無者。超境可云借出以云即不在義。又云豈曰有無外而可秤哉者。即不出義。</p>
</div><div class="div-other"><p data-head-level="2" class="head">○演妙存第<a id="note_anchor_0053003" class="noteAnchor" href="#n0053003">[3]</a>四</p><p class=""><span class='lineInfo' line='0053a21'></span>涅槃之道不在有無而不出有無。然即<span class="gaiji" data-gid="CB04452">[穴/俱]</span>真妙道存乎即真。故曰妙存也。</p>
<p class=""><span class='lineInfo' line='0053a22'></span>文有二義。一正難。遣其聞義。二淨名下。正說<span class="gaiji" data-gid="CB04452">[穴/俱]</span>義也。正中有三段。初遣名相。理即可說。次經曰下。引經證理無相。遣其聞義。後雖然下。心戒聽。無心而受無聽而聽者。書云。大士受道以神。中士受道以心。下士受道以耳之。以神聽者通無生。以心聽者知內情。以耳聽者聞外聲也。注云。無說豈曰不言。謂能無其所說也。無聞豈曰無聽。謂能無所聞也。無其所說。故終日說而未甞說。無其所聞。故終日聞而未甞聞也。吾當以下述言許答也。</p>
<p class=""><span class='lineInfo' line='0053b07'></span>第二正說<span class="gaiji" data-gid="CB04452">[穴/俱]</span>義。有二科。一依經立宗。二然即下。正弁<span class="gaiji" data-gid="CB04452">[穴/俱]</span>義也。立宗者。淨名曰。不離煩惱而得涅槃。就煩惱法明不出不在。注釋煩惱真性即是涅槃。惠力強者觀煩惱性即入涅槃。不待斷而入也。又不出魔界而入佛界。就邪法立不出不在。注釋佛性魔性本不殊。為捨邪而正乎。此即明理不殊。故是不出不在義也。</p>
<p class=""><span class='lineInfo' line='0053b13'></span>第二科然即下。正弁<span class="gaiji" data-gid="CB04452">[穴/俱]</span>義。招提判經文唯說同無生。如實際<a id="note_anchor_0053004" class="noteAnchor" href="#n0053004">[4]</a>無正明文廣說<span class="gaiji" data-gid="CB04452">[穴/俱]</span>義。若如惠仰經說。亦非<span class="gaiji" data-gid="CB04452">[穴/俱]</span>非不<span class="gaiji" data-gid="CB04452">[穴/俱]</span>。此止有言也。今先出異解。開善云。心法本無。今乃始有。此心研修。<span class="gaiji" data-gid="CB04452">[穴/俱]</span>彼萬物之真諦。心是有法。境是真諦。心<span class="gaiji" data-gid="CB04452">[穴/俱]</span>真諦境。境無境相。智無智相。境智無二即<span class="gaiji" data-gid="CB04452">[穴/俱]</span>真無相。而云唯智是照。境即<span class="gaiji" data-gid="CB04452">[穴/俱]</span>會也。約用冥明不出不在。後然即下。遣能所泯境智也。然即玄道在乎妙悟者。初就體冥。此中有兩種四句。結二句并十句也。初四句弁<span class="gaiji" data-gid="CB04452">[穴/俱]</span>齊即義。言玄道者。即迷弁中。以其未顯謂之玄道。解悟此理妙於迷昧。故云妙悟。迷時中道於今即顯。迷中在解。謂之為存。一句也。</p>
<p class=""><span class='lineInfo' line='0053b23'></span>妙悟在於即真者。妙悟之智體自成真。非別有真。以智即真也。今謂即義有二。一兩物相即。二舉體成真為即也。如開善義。善心<span class="gaiji" data-gid="CB04452">[穴/俱]</span>境。不即成真者反難開善二諦相即義。俗亦不應舉體成真。若俗舉體成真者。今亦心法反成中境。此復何妙。若猶不許。即非大道。無二句也。</p>
<p class=""><span class='lineInfo' line='0053c05'></span>即真即有無齊觀者。體即成真。真即中道。中道即有無齊觀。觀者異於萬法中道。故云觀。三句也。</p>
<p class=""><span class='lineInfo' line='0053c06'></span>齊觀即彼<a id='cb_note_anchor17' class='noteAnchor add' href='#cb_note_17'>[A17]</a>己莫二者。上云齊觀即如。有智惠能齊前境。故釋之。彼即境也。<a id='cb_note_anchor18' class='noteAnchor add' href='#cb_note_18'>[A18]</a>己即智也。理無有無之相。觀無彼<a id='cb_note_anchor19' class='noteAnchor add' href='#cb_note_19'>[A19]</a>己之解。故注云。觀生於緣。離緣故無觀。可謂<span class="gaiji" data-gid="CB04452">[穴/俱]</span>中觀。亦名平等觀。亦名第一義觀。亦名中道觀。亦名即體觀。四句也。</p>
<p class=""><span class='lineInfo' line='0053c11'></span>所以下四句。證成前義。天地與我同根者。無二中道為根。萬物與我一體者。以是非為一體。此二句也。故注云。第一道理無不極乎。若虗空無昇降之殊也。同即非復有無者。同亦二義。一兩物不異為同。二舉體反成為同。如十迕金融成一圓。既同此理。體非有無。三句也。異即乖於會通者。若我與理異。乖於中道會通之義。四句也。</p>
<p class=""><span class='lineInfo' line='0053c17'></span>所以下兩句。就體<span class="gaiji" data-gid="CB04452">[穴/俱]</span>結不出不在以答問也。同非有無即不在矣。異乖會通即不出矣。次段就用<span class="gaiji" data-gid="CB04452">[穴/俱]</span>弁不出不在。二諦為用<span class="gaiji" data-gid="CB04452">[穴/俱]</span>。此二諦即是用<span class="gaiji" data-gid="CB04452">[穴/俱]</span>。如兩物相即為即。若就用<span class="gaiji" data-gid="CB04452">[穴/俱]</span>論相即義。亦不當四句。一亦不即。異亦不即。即亦不即。離亦不即也。就此有四階。一總標<span class="gaiji" data-gid="CB04452">[穴/俱]</span>會。夫至人虗心<span class="gaiji" data-gid="CB04452">[穴/俱]</span>照理無不統者也。二從懷六合至其神豈虗明。照俗<span class="gaiji" data-gid="CB04452">[穴/俱]</span>有即異物<span class="gaiji" data-gid="CB04452">[穴/俱]</span>也。天地四方為六合。聖照無盡。謂言有餘照俗也。方寸者心也。虗心照物智。其心常虗也。<span class="gaiji" data-gid="CB04452">[穴/俱]</span>有也。三從至能妙契自然。照真<span class="gaiji" data-gid="CB04452">[穴/俱]</span>空也。隱而未明謂之玄根。為萬物本謂之立根。為學之本謂之玄道。今即顯出謂之拔也。物雖群動而照即空。謂之靜心照真也。天地之平。道德之極。聖人所休。謂之恬惔。言不著也。聖人神靜為天地鑒。謂之淵嘿也。理無人作。故曰自然。<span class="gaiji" data-gid="CB04452">[穴/俱]</span>契無二。謂之妙契<span class="gaiji" data-gid="CB04452">[穴/俱]</span>空也。有言肇師是有所得義。既有淵嘿之解。有所契自然。豈非有所得乎。今謂不然。可二義釋。若論體<span class="gaiji" data-gid="CB04452">[穴/俱]</span>。久絕能所是無所得。論其用<span class="gaiji" data-gid="CB04452">[穴/俱]</span>。境智相會是有所得。有所得無所得歸于無二。即大無所得也。四所以下。就用<span class="gaiji" data-gid="CB04452">[穴/俱]</span>結不出不在以答問也。處有不有居無不無者。<span class="gaiji" data-gid="CB04452">[穴/俱]</span>俗而不為俗。契真而不為真也。居無不無故於無處有者。釋上非真也。居有不有故於有處無者。釋上非俗也。始注云。在有不捨無。在無不捨有。處有常修空。修空當萬化也。引一本證上不出不在。居無不無故能不出於有不無於無故者。此明居無不出有也。處有不有故能不出於無不有於有故者。此明居有不出無也。處於有無而不在有無者。此句雙結不在也。若言處於有無而不在有無者。即可對語不在有無而不出有無。上<a id='cb_note_anchor20' class='noteAnchor add' href='#cb_note_20'>[A20]</a>已明不出。故此句闕也。</p>
<p class=""><span class='lineInfo' line='0054a21'></span>後段泯境智。今言不出不在。如有境智以遣境智歸于無二。正是開善䆩無相義。法無有無之相。聖無有無之智者。境無境相。智無智相也。聖無有無之智無心於內者。智相絕於內也。法無有無之相即無數於外者。境用相絕於外也。於外無數於內無心者。遣內外也。此彼寂滅物我<span class="gaiji" data-gid="CB04452">[穴/俱]</span>一者。境智泯能所。一歸于無二。故注云。觀生於緣。離緣故無觀也。泊爾無朕乃曰涅槃者。指言有在也。理既如此。豈可徵在有無而可責出有無耶。</p>
</div><div class="div-other"><p data-head-level="2" class="head">○折難差第<a id="note_anchor_0054001" class="noteAnchor" href="#n0054001">[1]</a>四</p><p class=""><span class='lineInfo' line='0054b07'></span>上<a id='cb_note_anchor21' class='noteAnchor add' href='#cb_note_21'>[A21]</a>已明果。此下四折難三乘行。理既無二。悟不應異。故曰難差也。</p>
<p class=""><span class='lineInfo' line='0054b08'></span>文有三義。一就理領宗。六境者。六塵也。窮理盡性者。窮萬物理。盡心神性。</p>
<p class=""><span class='lineInfo' line='0054b09'></span>第二義。放光曰下。就行作兩關難。初就小乘難三乘差別。次就大乘明三位不同也。初獲無生者。肇師執小頓悟。七地始悟無生。又三乘得道有聲聞義。第三義<a id="note_anchor_0054002" class="noteAnchor" href="#n0054002">[2]</a>答。涅槃一也下。雙結兩難。眾經殊言何以取正。</p>
</div><div class="div-other"><p data-head-level="2" class="head">○演弁差第<a id="note_anchor_0054003" class="noteAnchor" href="#n0054003">[3]</a>五</p><p class=""><span class='lineInfo' line='0054b15'></span>理雖無二。約理教悟異。故曰弁差也。</p>
<p class=""><span class='lineInfo' line='0054b15'></span>文有三義。一述經意。二而難下答。三夫以下結答也。大道無二。而隨根性於一說三。然其所證無為無二也。法流漢地賢者不少。今言盛者。支道林．竺僧弼．竺法汰．釋道安．鳩摩羅什等。皆無三六說。唯竺道生執大頓悟云。無量三乘有因三乘。肇師．㻔師等執小頓悟。非但無小行得道。其登地以上六地以還亦非真理。即不言有菩薩而無聲聞也。開善曾用此義。會稽東山寺名法花山寺。從此出於興皇寺講導有聲聞義。上入堂言業靳都亭頭。業靳者謂語事也。都亭契頭有寺名靈喜寺。開善曾在彼寺噵有聲聞。與學士論志。上雖不在彼而云知其事爾者也。明三乘同觀義。都喜賓奉法要云。二乘著無以捨有。大乘同志以即真。此明同觀義。遠法師執異觀為問。什師以同觀為答。即同觀之說與肇師不異也。而不遷論云。聲聞聞無常以成道。緣覺覺緣離以悟真者。此是從詮為言也。但樂小功德。厭畏生死。即為聲聞。樂獨善寂。少多濟物。即為緣覺。志安生死。不求自出。名為菩薩。即七地以上過於二乘。此不須論。今六地以下與三乘同。同爾許空智斷見思義盡。俱出火宅。更不受三界。出火宅義也。故釋論云。羅漢出三界。於淨土中聞法花經。具足佛道。此明羅漢生中間淨土也。於義必須中間出者。二乘改小學大多用其功。若上受變易。都無聲教受悟。良難報身親承質也。</p>
<p class=""><span class='lineInfo' line='0054c15'></span>第二義正答難。此中但答三乘差難三位不同問。第八章中自當釋也。此以人三三無為非無為有三者。以人約法故有三無為也。放光曰下。引證及譬。文可解。如來結習都盡聲聞結習未盡者。什師實相論云。大乘中論結有二。一凡夫結使三界所繫。二諸菩薩聞法實相義。三界結使唯有甚深佛法愛慢無明等等細微之結受法身也。深著佛身不<a id="note_anchor_0054004" class="noteAnchor" href="#n0054004">[4]</a>借身命也。無明者。於深法中不能達通也。慢者。得是深法不在無生忍。或起高心。我於凡夫聞殊異之法。以人不識。此言殘氣。是殘氣不生三界。唯受法身教化。眾生具足佛道也。譬釋可見也。</p>
<p class=""><span class='lineInfo' line='0055a02'></span>第三義。夫以下結答。根性不同故昇降不一。而無為無二。然即教雖不一致歸寧異。</p>
</div><div class="div-other"><p data-head-level="2" class="head">○折責異第<a id="note_anchor_0055001" class="noteAnchor" href="#n0055001">[1]</a>五</p><p class=""><span class='lineInfo' line='0055a05'></span>就人法異為難。故曰責異之也。法即無為。人是能體無為者也。若所證無為無二。能證之人亦應無差。若言無為無異異自我者。即失三乘得道義也。</p>
<p class=""><span class='lineInfo' line='0055a07'></span>文有三義。領宗定義。</p>
<p class=""><span class='lineInfo' line='0055a08'></span>第二義。請問下。正作兩關。若一。不應言異自我耳。若異。即失冥會之道也。</p>
<p class=""><span class='lineInfo' line='0055a09'></span>第三義。然即下。結。一亦無三者。以法即人。法既無三。人亦無三。異亦無三者。若人法異。即人雖有三。無為無三。然即三乘之人。非因無為而有差別也。</p>
</div><div class="div-other"><p data-head-level="2" class="head">○演會異第<a id="note_anchor_0055002" class="noteAnchor" href="#n0055002">[2]</a>六</p><p class=""><span class='lineInfo' line='0055a14'></span>三乘不一。而俱證無為而為一。故云會異之也。無為即乘。乘即無為。人法恒即而未盡無為。故有三名。文有三義。一引古況釋證人法不異。二譬喻下。以譬合釋。三。然即下。歸宗結答也。夫止此而此適彼而<a id="note_anchor_0055003" class="noteAnchor" href="#n0055003">[3]</a>彼者。理無彼此。唯反所適也。所以同於得者得亦得之。同於失者失亦失之者。無為無形成濟萬物。故得其道者與道同體。失其道者亦同體。我適無為下。人法為即也。</p>
<p class=""><span class='lineInfo' line='0055a21'></span>第二義。初出鳥譬。然即下。牒譬合釋可<a id="note_anchor_0055004" class="noteAnchor" href="#n0055004">[4]</a>釋。</p>
<p class=""><span class='lineInfo' line='0055a21'></span>第三義。然即下。歸宗結答。法有二種。一無為法。二乘法。乘法者智也。無患雖同而有高下之飛者。譬也。無為雖一而有深淺之賢者。合也。舉乘法有三也。無為乘也者。有無法相即也。乘即我也者。以乘法而即人也。此非我異無為者。以人即無為法也。以未成無為故者。舉人有三明無為不一也。</p>
</div><div class="div-other"><p data-head-level="2" class="head">○折詰漸第<a id="note_anchor_0055005" class="noteAnchor" href="#n0055005">[5]</a>六</p><p class=""><span class='lineInfo' line='0055b05'></span>詰。治也。問其罪也。責也。讓也。漸也。近也。此中難意。執頓悟義難三乘無為有淺深及位有上下。而頓悟者兩解不同。第一。竺道生法師大頓悟云。夫秤頓者。明理不可分。悟語照極。以不二之悟。苻不分之理。理智惠釋謂之頓悟。見解名悟。聞解名信。信解非真。悟發信謝。理數自然。如菓就自零。悟不自生。必籍信漸。用信偽惑。悟以斷結。悟境停照。信成萬品。故十地四果盖是聖人提理。今近使夫者自強不見聞。信從教生。設非信是。義同市虎。答曰。信實解當<span class="gaiji" data-gid="CB04452">[穴/俱]</span>。由說主所謬。聖聖相傳。信教冥符。出苦累亡。豈同市虎難。舊云。空若漸見。若言佛性亦漸見。若言佛性平等非漸見者。空亦如是。豈得漸見。故知諸佛乃能悟耳。用此義者。什師注云。樹王成道。小乘以卅四心成道。大乘中唯一念確然大悟具一切智也。第二小頓悟者。支道琳師云。七地始見無生。彌天釋道安師云。大乘初無漏惠稱摩訶波若。即是七地。遠師云。二乘未得無有。始於七地方能得也。㻔法師云。三界諸結。七地初得無生。一時頓斷。為菩薩見諦也。肇法師亦同小頓悟義。何者。即二諦是用。無二為體。二諦是筌。不二為之中。而六地以還有無不並無二之理。心未全一。故未悟理也。若七地以上有無雙涉。始名理悟。釋論第四十九卷云。捨有二種。一捨結行施。二捨結得道。此以捨結為捨。與第二捨結作因緣。至七地乃能捨結中代名德。執小頓悟者執此文。又十住論第一卷末初地不嗔。云是菩薩結未斷故。多行善心少於瞋恨。今謂處文明七地方斷。此文復說初地未斷。龍樹所說正自始之。此中難意。二乘三界結盡即齊七地。俱應理悟。文有二義。第一義。舉結盡無為。無為無二。何說三人理無餘翳。第二義。經曰下。證智無差。又曰下。證境無二。既下。結難也。</p>
</div><div class="div-other"><p data-head-level="2" class="head">○演明漸第<a id="note_anchor_0055006" class="noteAnchor" href="#n0055006">[6]</a>七</p><p class=""><span class='lineInfo' line='0055c12'></span>理無階差其實然矣。責令頓盡。義不然之。</p>
<p class=""><span class='lineInfo' line='0055c12'></span>文有三義。一引經釋譬。二舉事況理。三引證答難也。箭譬智。的喻境。獸況人。河合法。即境智人河合法即境法也。三乘濟緣起合獸河。鑒四濟無為合箭的。然其下。結不一也。</p>
<p class=""><span class='lineInfo' line='0055c16'></span>第二義。夫群下。舉事況理。正使舍利之智富那之辨莫闚有崖之事。況無岸主玄之理一悟頓盡乎。遠師云。非夫聖近善誘。孰闚其非。夫窮神冥應。孰岸其極也。</p>
<p class=""><span class='lineInfo' line='0055c19'></span>第三義。書不下。引證答難。為學日益者。務欲進學益其日也。為道日損者。欲反無為彌損有為也。損之至于無損者。窮損有為而無不為。夫群生封深。不可頓捨階級。漸遣以無遣。訖此答無為無二難也。經喻螢日者。即大品經習應品。日喻菩薩智。螢喻聲聞智。此答者無差難。</p>
</div><div class="div-other"><p data-head-level="2" class="head">○折幾動第<a id="note_anchor_0056001" class="noteAnchor" href="#n0056001">[1]</a>七</p><p class=""><span class='lineInfo' line='0056a02'></span>七地法身進修三位。心智未寂故有微動。幾者動之微者之也。上難差中引儒童時據大乘為難。其今未釋故須更難。非別起也。判法身位。三家不同。第一。攝論云。地前卅心見思及習都盡。初地以上斷迷理無明。故分證法身也。第二。梁時三大法師並云。八地為法身位。七地未合也。第三。什師肇師等並云。七地入法身位。心智寂滅。而云進修三位者。理未窮故。有進趣之功。若有進趣之功。動<a id="note_anchor_0056002" class="noteAnchor" href="#n0056002">[2]</a>請未息。云何心智寂滅。故有幾動也。</p>
<p class=""><span class='lineInfo' line='0056a10'></span>文有三義。一引經釋心智寂滅。二而後下。正難。三既以下。舉文義結難也。法身以上入無為境者。六住<a id='cb_note_anchor22' class='noteAnchor add' href='#cb_note_22'>[A22]</a>已下以未全一。在有即捨空。在空即捨有。未能以平等真心有無雙涉。七地以上二行俱寂。心不可以像得。故心智寂滅也。</p>
<p class=""><span class='lineInfo' line='0056a15'></span>第二義。而後下。正難。既以取捨為情。心智未絕也。</p>
<p class=""><span class='lineInfo' line='0056a16'></span>第三義。既以下。文義乖難定文乖殊致者。違經絕言之文。乖彼悟理之旨也。南喻闇進修三位也。謝康樂靈運弁宗述生師頓悟云。南為聖也。北為遇也。背北向南。非停北之謂。然向南可以至南。背北非是停北。非是停北故運可去矣。可以至南故悟可得矣。釋惠觀師執漸悟以會斯譬云。發出嵩洛。南形衡去山百里髣髴雲嶺路在嵩朝岑嚴遊踐。今發心而向南。九階為髣髴。十住為見岑。大舉為遊踐。若以足言之。向南而未至。以眼言之。即有見而未明。但弁宗者得其足以為五度度。況漸悟者取其眼以為波若之向南之行。而所取之義殊。猶不龜之能而所用之功異之也。</p>
</div><div class="div-other"><p data-head-level="2" class="head">○演動寂第<a id="note_anchor_0056003" class="noteAnchor" href="#n0056003">[3]</a>八</p><p class=""><span class='lineInfo' line='0056b05'></span>法身大士體實相空。以智寂滅而形充八極。逾動逾寂。故曰動寂者之也。</p>
<p class=""><span class='lineInfo' line='0056b06'></span>文有三義。一動寂無二。二道行下。明無相萬行。三儒童下。明不住道也。經秤聖人無為而無不為者。大乘觀空但見諸法唯空唯無。故曰無為也。無為觀行不證因果。不捨生死。被萬物功德曰藏。故無所不為也。無為故雖動而寂。無所不為故雖寂而動者。動靜相即。如不起寂滅道場而現身七處八會。又身周十方而不離本土。即是二智方便。非二乘所見也。</p>
<p class=""><span class='lineInfo' line='0056b13'></span>雖寂下。就二乘明同異。亦可以境為物。就境空明其同異。雖寂而動物莫能一者。智有應會之用。境即不爾。故物莫能一也。雖動而寂物莫二者。境空心寂體相無二。故云莫二也。若爾。七地<a id='cb_note_anchor23' class='noteAnchor add' href='#cb_note_23'>[A23]</a>已上如<span class="gaiji" data-gid="CB02426">冥</span>義。若論體冥。七地以上有方不生滅。故不得言若論用<span class="gaiji" data-gid="CB02426">冥</span>七地即能。故什師云。冥心真境即十地能冥。因其宜也。又注云。得無生法忍。即於法無取無得。心相永滅。故無所得也。</p>
<p class=""><span class='lineInfo' line='0056b20'></span>物莫能二故下。結動靜為無為相即也。若判惠者。四宗不同。一㻔師云。六地以還名道惠。七地以上名道種惠。二。𠗦師云。初地至七地名道惠。八地名道種惠。三。亮師云。初地即能空有並照名道種惠。四。什師肇師等。七地名道種惠也。明地體不同。㻔師以空惠為地體。諸功德為治地。乘一解一。行為地體。今意無相萬行悉為地體也。七地習氣盡。如舍利弗神力去花不能全者。注云。著與不著在心不在花。此分別心即是習氣。既入七地是法身位。即花不著。故七地習氣盡也。</p>
<p class=""><span class='lineInfo' line='0056c06'></span>第二義。明無相萬行。有二科。一心為行本。故先以二義釋心無相。二明所起行損也。二義者。一就偏有偏無釋心非有非無。有心即惑情。無心即偏無。偏無即是小乘滅心定也。豈可惑情偏無而標法身耶。</p>
<p class=""><span class='lineInfo' line='0056c09'></span>二是以心不有。心不有下。就因緣有無釋心非有非無。何者。凡行起非畢竟空也。注云。欲言其無萬行<a id='cb_note_anchor24' class='noteAnchor add' href='#cb_note_24'>[A24]</a>斯修。萬行斯修<a id='cb_note_anchor25' class='noteAnchor add' href='#cb_note_25'>[A25]</a>雖無而有。不可謂言無也。欲言其有無相無名。無相無名<a id='cb_note_anchor26' class='noteAnchor add' href='#cb_note_26'>[A26]</a>雖有而無。不可謂之有也。言有不乖無。言無不乖有。有無雖異。其致無二也。</p>
<p class=""><span class='lineInfo' line='0056c14'></span>第二科。不有下。明無相行。有三雙六句。因緣境界即是萬行因之而起。故初兩句冥二諦。故心無相也。不有故心相都滅。此句冥真之智。如不無。故理無不契。此句冥有之解也。理無不契下兩句。明所起忘懷行也。所以應化下兩句。明其並觀。故注云。雖達法相而能不證。處有常修空。修空常萬化也。經曰下。證上三雙。義出有之。</p>
<p class=""><span class='lineInfo' line='0056c21'></span>第三義。明不住道。有二科。一就空有行明不住道。二是以下。據為無為明不住道也。初有四階。一。昔我下。舉非。二。今以下。行有不住有。三。空行下。證空不住空。遠師問。取證云何異。什師答。證欲令易解。故云取證。佛為須菩提說菩薩欲入三解脫門。先反願不作證。今時學行時非是證時。如王子雖未有<a id='cb_note_anchor27' class='noteAnchor add' href='#cb_note_27'>[A27]</a>職。見小<a id='cb_note_anchor28' class='noteAnchor add' href='#cb_note_28'>[A28]</a>職位終不貪著。知當有大<a id='cb_note_anchor29' class='noteAnchor add' href='#cb_note_29'>[A29]</a>職。菩薩亦如是。四。然即下。就心行結不住道。故注云。冥空存德。彼我兩濟。濟。成也。</p>
<p class=""><span class='lineInfo' line='0057a05'></span>第二科。是以賢下。據為無為明不住。有四階。一。引四經證成前義。所以重證者。上結難云文乖殊致。今云聖旨虗<a id="note_anchor_0057001" class="noteAnchor" href="#n0057001">[1]</a>空殊文同弁。教雖萬差所明理同。無以教異而異於理也。二。豈可下。簡異二乘。二乘觀空。以寂為寂。在有為有。以苦為苦也。三。菩薩下。正結有為無為不住道也。住盡不盡平等法門者。盡即涅槃。不盡即生死。以大悲故住於生死。以波若故住於涅槃。故云住平等法門也。不盡有為不住無為<a id='cb_note_anchor30' class='noteAnchor add' href='#cb_note_30'>[A30]</a>者。注云。有為雖偽。捨之大乘不成。無為雖實。住之<a id='cb_note_anchor31' class='noteAnchor add' href='#cb_note_31'>[A31]</a>惠心不明。是以菩薩不盡有為。故德無不就。不住無為。故道無不䨱。此二無礙門。菩薩弘道之愛。佛事無方之所。由四轉譬貶之蒼頡。注云。迷者指東為西方也。</p>
</div><div class="div-other"><p data-head-level="2" class="head">○折窮源第<a id="note_anchor_0057002" class="noteAnchor" href="#n0057002">[2]</a>八</p><p class=""><span class='lineInfo' line='0057a18'></span>此下四番明本始涅槃是眾生所歸之源。故云窮源者之也。前章明萬行。今問所得果。文有二義。一。若行因人得。涅槃始有。有始有終。</p>
<p class=""><span class='lineInfo' line='0057a20'></span>第二義。而終下。引經結難。若無始終。非復眾生得涅槃也。</p>
</div><div class="div-other"><p data-head-level="2" class="head">○演通古第<a id="note_anchor_0057003" class="noteAnchor" href="#n0057003">[3]</a>九</p><p class=""><span class='lineInfo' line='0057a23'></span>今於始有乃通於古。故云通古也。佛果有二。一實相中道果。二萬行修成果。今言通古。是萬行修成果。若論本始。中道果為本有。修成果為始有。文有三義。一明理聖無異。遣其本始之義。二。所以下。體理人法非三世。此義正是開善本有義也。三。然即下。正結非本非始義也。初有三段。初失至人唯聖人乎。總標聖人以萬物為體。次。何即下。正明理聖無異。證非始有。理既本有。契理之聖寧可始終乎。後。天帝曰下。離境無智。即境而求智也。見緣為見佛者。離境無別智。故見緣即見佛。何者。若見十二因緣。為成佛之性。即是見法。若見成佛之法。即是見佛義也。此證理聖無異義也。</p>
<p class=""><span class='lineInfo' line='0057b11'></span>第二義。體理人法明非三世。有三科。一。就人明非三世。二。經曰下。就法證其無邊。三。以知下。歸于無二。初有二段。初明三世智<span class="gaiji" data-gid="CB17084">戢</span>玄幾於未兆者。<span class="gaiji" data-gid="CB17084">戢</span>。側立反。聚也。易。不難也。𣫍也。藏兵訓也。物雖未有。理必玄有。可生之理而形體未現。謂之未兆者。未來也。可生理聚照未來。謂之<span class="gaiji" data-gid="CB17067">[肯*戈]</span>也。藏冥運於既化者。有物冥運入於過去。謂之既化。既化者。過去也。反化之理照過去。謂之藏。如總六合以鏡心者。理照萬象。如鏡無心照物也。</p>
<p class=""><span class='lineInfo' line='0057b19'></span>後段一去來雖照三世。體無異相。何者。上會萬物以成<a id='cb_note_anchor32' class='noteAnchor add' href='#cb_note_32'>[A32]</a>己者。惑謂物有三世。佛亦宜然。故云一去來以成體而遍三世。故云古今通。始終同也。窮本極末莫與之二者。窮本即理始極有。不得兩種涅槃。而體無二。故云莫二也。亦<span class="gaiji" data-gid="CB02426">冥</span>真有。兩<span class="gaiji" data-gid="CB02426">冥</span>無異。故云莫二。浩然大均乃曰涅槃者。結言有在也。</p>
<p class=""><span class='lineInfo' line='0057b24'></span>第二科。經曰下至無邊以斷兩法。證其無邊。即二經是也。</p>
<p class=""><span class='lineInfo' line='0057c01'></span>第三科。以智下。遣得歸于無二。</p>
<p class=""><span class='lineInfo' line='0057c03'></span>第三義。然即下。結答無始終。初結物我無二。次結無始終。後。天曰以下。況上舍利弗嘿不答者。表理無久近也。</p>
</div><div class="div-other"><p data-head-level="2" class="head">○折𦒱得第<a id="note_anchor_0057004" class="noteAnchor" href="#n0057004">[4]</a>九</p><p class=""><span class='lineInfo' line='0057c07'></span>𦒱。據也。引也。若眾生得涅槃者。即徵之得。城謂之𦒱得也。</p>
<p class=""><span class='lineInfo' line='0057c08'></span>文有二義。一作兩關難。二結難。兩關者。初關以昔難。今經云五陰都盡喻如燈滅。今日所云獨在三有之外。具非眾生得涅槃也。後關。果若有得下。以今疑昔也。</p>
<p class=""><span class='lineInfo' line='0057c11'></span>第二義。結難。若不止五即不都盡。結後關。五若都盡者。結前關也。</p>
</div><div class="div-other"><p data-head-level="2" class="head">○演玄得第<a id="note_anchor_0057005" class="noteAnchor" href="#n0057005">[5]</a>十</p><p class=""><span class='lineInfo' line='0057c14'></span>難家張兩關以𦒱得。今旨遣有所得心以辨正果。故云玄果之也。注云。菩薩空即是涅槃。玄得涅槃者但是果名。而今始顯。非今始成。祇菩薩性空。今顯性空中大道無二。得非始得。故云玄得。亦上云。通古是無所得中有所得。今云玄得。有所得中無所得也。</p>
<p class=""><span class='lineInfo' line='0057c18'></span>文有三義。一立宗。二褒貶二且談下辨無所得。三然即下總結此論大意。初有三段。初立宗遣情。夫真由離起。偽因著生也。著故有得離故無名者。此遣情謂。凡言得者。非有即是無。非無即是有。封此有無。即有所得。既離有無。即無有無之可得。故云著故有得。離故無名也。</p>
<p class=""><span class='lineInfo' line='0057c24'></span>次段。是以下。明人法不相離則之言法。是以以真為法者。人亦同真。離有離無。以偽法者。人亦同偽。著有著無也。</p>
<p class=""><span class='lineInfo' line='0058a02'></span>後段。子以下。<a id="note_anchor_0058001" class="noteAnchor" href="#n0058001">[1]</a>喪貶同真偽者誰乎。子以著有著無故存得為得。吾離有離無故得在無得耳。</p>
<p class=""><span class='lineInfo' line='0058a04'></span>第二義。且談下。辨無所得。有三階。一。就迷辨中則是理性。故云菩薩空即是涅槃。故不可離。即空而悟涅槃也。亦名本有。既云本有。得非始得。得者未得名之為得。若爾。誰獨本非涅槃而今得也耶。</p>
<p class=""><span class='lineInfo' line='0058a07'></span>二。何者下。正辨果性。就悟辨中即是正果。名名始有。而此始有非今始成。祇涅槃性空如顯今日。故始而非始。得而無得耳。道者異於玄也。妙盡有無常數也。融冶二儀滌蕩萬有者。融大明也。平等正果。天不為高。地不為下。萬有雖殊。歸之無異也。均天人則是融冶二儀。一同異是滌蕩萬有也。內視下。就見聞返照。照無能所也。未嘗無。結本有理性也。未嘗有。結始有果性也。本有始有理性正果。平等大道歸于無二也。</p>
<p class=""><span class='lineInfo' line='0058a15'></span>三。經曰。舉人法一異證理無得也。涅槃非眾生亦不異眾生者。眾生即空中道名涅槃。故名非眾生也。而離眾生更無別空。故云不離也。果德雖多不過智斷。初。引淨名證斷無得無。法本不起今即無滅。義即是理滅也。然則下。遣情。云眾生者非眾生。可作兩釋。一云。言眾生者。本無眾生相。誰能得者。一云。非眾生者。木石也。涅槃例解。次。引放光證智無得。文相顯然也。得者謂之得也。獨不然也。此句者遣情也。今實相涅槃既云正果。修成涅槃應名緣果。雖云心識對緣果名正因。若對中道正性皆名緣因也。然則正果緣果。正因緣因。更果因果。可作四句遣其性謂也。一<a id='cb_note_anchor33' class='noteAnchor add' href='#cb_note_33'>[A33]</a>句。對正果名正因。故注云。平等大道以無行為因。無上正覺以無得為果。對緣果名緣因。故注云。勞塵眾生即成佛道。更無異人成佛。又云。以順萬行故得佛果。故是佛種也。二句。緣因亦為正果之因。正因亦為緣果之因。何則。非眾生無以成中道果。非正因無有修成之義。三句。緣正非正。正緣非緣。四句。非正非緣。第一大道無有兩正。大無所得也。</p>
<p class=""><span class='lineInfo' line='0058b10'></span>第三義。結論。大意有三段。初。以四句結境智無所得。然則下四句也。次段至能下。結難理用。囊括終古導達群方者。通三世遍萬有。易自括囊無咎無譽。以多容為用。括。結也。結之者。不受括也。亦不貴賢士隱。上不受命。下不施令。有似囊括之。</p>
<p class=""><span class='lineInfo' line='0058b14'></span>亭毒蒼生。踈而不漏者。汪哉洋哉何莫由之者。遠師云。汪之焉莫得其量。洋之焉莫其盛之也。引梵證理。深得而不失。謂之成就也。</p>
<p class=""><span class='lineInfo' line='0058b17'></span>後段。然則下。結論用者。上十演開釋。莫過境智因果。故初四句結境智無得。次辨理用。此下四句結論用。後因果結宗也。因則三乘為宗。果則涅槃為致。此中初二句結因。後二句結果。三乘之路開者。上云三乘眾生俱越妄想。無為豈異。異自我也。因教悟道。此言不虗也。真偽之路辨者。若論正行實在七地。而之得者。如提見瓦石。故簡真偽也。玄聖之道存者。此下明果。上云玄道存乎妙悟者是也。無名之致顯者。聖德雖多。今論涅槃無名是也。</p>
<p class=""><span class='lineInfo' line='0058c02'></span>無名論義記上</p>
</div></div><div class="div-other"><p data-head-level="1" class="head">不真空論</p><p class=""><span class='lineInfo' line='0058c05'></span>若如兩不釋意。此亦并俗。何則。上明不遷。正就今昔以明不遷。今明不真之文。亦就俗法以明不真。故文云。欲言真有。有非真生。又諸法假號不真。譬如幻化人。非無幻化人。幻化非真人也。而上不遷論。正對執教之人以明有諸法不動不遷。今明不真。直就萬法以明即空之真。此不真空名。所作兩釋。一云。世法不真。體性自空。一云。俗法浮偽。遣偽之空亦非真空。名不真空。若以俗空名不真者。般若之空應名真空。故無知論云。真波若者清淨如空。又云。真諦何也。涅槃道是。今即簡異真空。故以不真立言。若以聖智對之。亦名真空也。</p>
<p class=""><span class='lineInfo' line='0058c15'></span>文有二義。一。明論所由。二。<a id='cb_note_anchor34' class='noteAnchor add' href='#cb_note_34'>[A34]</a>頃爾下。正辨論體。夫至虗無生者。有非真生所以為空。空故所以無生。故云至虗無生。正釋不真空義也。盖是波若玄鑒之妙趣者。此乃舉智釋境。與玄一體。即自照謂之玄鑒也。有物之宗極者。若對聖智名為真空。故此萬法以此為體。故云宗極也。何能契神於有無間者。唯至人特達獨空之中。故云間也。上云非聖非理。非理非聖。此之論也。此是表宗耳。</p>
<p class=""><span class='lineInfo' line='0058c23'></span>是以下。明所由。有三科。一。舉至人歎不真空。二。就順物歎應化用。三。就萬物結明所由也。通神心於無窮窮所不能滯者。通道理之無窮。故是非不能為尋也。聲色所不能制者。五色令人目<span class="gaiji" data-gid="CB02426">冥</span>。五音令人耳聾。此聲色之所不能制也。豈不以下。舉物<a id="note_anchor_0059001" class="noteAnchor" href="#n0059001">[1]</a>空釋所以不制也。</p>
<p class=""><span class='lineInfo' line='0059a04'></span>第二科。是以乘下。就順物歎用。乘真心以履順無滯而不通者。體真之心履順物性。故滯惑之物無不通其情也。至人觀仲氣以化眾生。過化之徒無不適其性也。一者物之始。至妙有一而未形也。適者秤也。無滯而不通者。夫與物<span class="gaiji" data-gid="CB02426">冥</span>者為能無待而常通。作但自通而<a id='cb_note_anchor35' class='noteAnchor add' href='#cb_note_35'>[A35]</a>已。夫順有滯者。同勞於大道。是以凡聖雖殊。至於各得其性即不能殊也。故能混雜致純者。覩之無色。聽之無聲。擣之無形。此三不可得。故名混而為一也。至人與反化為一。而常遊獨。故云雜也。純者不<span class="gaiji" data-gid="CB01487">𮓪</span>其神。百行周舉。萬返參備而不<span class="gaiji" data-gid="CB01487">𮓪</span>。故云致純也。所遇順適即觸物而一者。無物不同。唯化所適。故所化為一也。</p>
<p class=""><span class='lineInfo' line='0059a15'></span>第三科。如此下。就萬物及無二理結理難。解明造論所由。從初至雖像而非像。就因緣空萬物一異明造論所由。然即下。無二大道幽隱難解。所以造論也。</p>
<p class=""><span class='lineInfo' line='0059a19'></span>第二義。<a id='cb_note_anchor36' class='noteAnchor add' href='#cb_note_36'>[A36]</a>頃爾下。正弁論體。有五科。一。弁理者不同。二。夫以物下。就萬物明不真。三。放光曰下。就二諦明不真。四。童子下。就因緣有無明不真空。五。夫以名下。遣名物勸學也。眾論各異而同適不二。以異端而同趣。豈不以涇渭乎。上言教異旨同者。就教為論也。此云性異莫同者。就情而言也。第一解心無者。竺法溫法師心無論云。夫有。有形者也。無。無像者也。有像不可言無。無形不可言有。而經秤色無者。但內正其心。不空外色。但內停其心令不想外色。即色想廢矣。第二解即色者。支道琳法師即色論云。吾以為即色是空。非色滅空。此斯言至矣。何者。夫色之性。色雖色而空。如知不自知。雖知恒寂也。彼明一切諸法無有自性。所以故空。不無空此不自之色。可以為有。只<a id='cb_note_anchor37' class='noteAnchor add' href='#cb_note_37'>[A37]</a>己色不自。所以空為真耳。第三解本無者。彌天釋道安法師本無論云。明本無者。秤如來興世以本無弘教。故方等深經皆云五陰本無。本無之論由來尚矣。須得彼義為是本無。明如來興世只以本無化物。若能苟解無本。即思異息矣。但不能悟諸法本來是無。所以名本無為真。末有為俗耳。盧山遠法師本無義云。因緣之所有者。本無之所無。本無之所無者。謂之本無。本無與法性同實而異名也。性異於無者。察於性也。無異於性者。察於無也。察性者不知知無。除無者不知性知性。知性無性者其唯無<a id="note_anchor_0059002" class="noteAnchor" href="#n0059002">[2]</a>除也。破三家說。如文解也。</p>
<p class=""><span class='lineInfo' line='0059b19'></span>第二科。夫以物下。就萬物以明不真。有三段。初。就名物明真諦。次。依論明不真。後。依人證不真即空也。初段有二階。一。標是非。夫以物物於物即所物而可物者。舉不也。以物物非物雖物而非物者。標是也。二。是以下。就名物明所表真。是以物不即名而就實者。物無當名。即是物之實義。名不即物而履真者。名無得物。即是名之真義也。物無當名。名無得物。名物無當即是真實真諦義。然即下。明名物所表真諦絕名教也。</p>
<p class=""><span class='lineInfo' line='0059c03'></span>次段。摩訶衍下。依論明不真空義。有二階。一。依二論標中道。釋之有三雙六句。并結真諦。尋夫下。彈舊義。二。誠以下也。即物順通故物莫之逆者。此句明相不違無相。即物之真遍達萬法。無有一法逆此真諦也。即偽即真故性莫之易者。此句明無相不違相。既順通萬物即偽即真。故不斷煩惱而得涅槃也。性莫之易者。雖無而有。物莫之逆。故雖有而無。此第三雙以有無表非有非無也。此下正結不真空義也。</p>
<p class=""><span class='lineInfo' line='0059c10'></span>後段。故經下。以人證不真空。有二階。一。以境智證。色之性空非色敗空者。依經證色境即空。次。以明聖人下。以至人智證即空之義。二。以致證引𥦆疾證不真之說。引超<a id='cb_note_anchor38' class='noteAnchor add' href='#cb_note_38'>[A38]</a>日證即空之教。然即下。通會之也。</p>
<p class=""><span class='lineInfo' line='0059c15'></span>第三科。放光曰下。就二諦明不真空。有三段。初。就真俗明不二。次。明有無相即。後。正結不真有不真空也。上云諸法即空似無二諦。故初立二諦真偽明得無得。次。言真下。歸于無二也。真諦無成無得俗諦故有成得者。依經立二諦。明得無得也。夫成得即是無得之偽號者。其功可見。其德可秤。與成得義。而真諦無成無得。於中成得。即為偽法也。無成得即是有得之真名者。真諦無成得。常是無為而無不為。無不為故無不得。故言有得之真名。此兩句真俗相對明真偽也。真名故雖得而非得者。萬物得其真而不知所以得。故得而無得也。偽號故雖偽而非無者。依真起偽故不得而得。此兩句真俗相對明得不得。亦名忘不忘也。言真未甞有。言偽未甞無。二言未始一。二理未甞殊者。遣真俗明不二。有不自有由無故有。無不自無因有故無。有無相待二不相會。故云二言未始一也。有無所表大道無二。故云二理未甞殊也。故經下。引經證所表無異也。此經云直辨真諦以明非有俗諦以明非無者。一往直論真諦以表非有。俗諦以表非無。雖是二。所表無二。此即竪論也。若再往。真諦亦表非無。俗諦亦表非有。何者。由真故俗。俗是真俗。由俗故真。真是俗真。故俗真表非無。真俗故俗表非有。此是橫論也。竪橫雖殊。俱是無所得二諦也。</p>
<p class=""><span class='lineInfo' line='0060a12'></span>次段。然即下。有無相即。有二節。初明不有不無。後以不有不無相即非有非無也。</p>
<p class=""><span class='lineInfo' line='0060a14'></span>後段。結不真空。雖明無而非無。無者不絕虗。此句結無非真無。絕虗空無也。雖有而非有。有者非真有。此句結非真有也。真有者偏有也。若有不即真無不夷迹者。若言有非偏真。言無亦非斷滅。</p>
<p class=""><span class='lineInfo' line='0060a19'></span>第四科。童子下。就因緣明不真空。有三段。初。就教理非定有無明不真空。次。約因緣有無表非有非無。後。釋因緣結不真空也。初段有章門與釋。章門有二。說法不有亦不無者。境界章門。注云。自有即不有。自無即不無。以因緣故諸法生者。性有亦不由緣。性無亦不由緣。以非性有性無。故因緣生也。</p>
<p class=""><span class='lineInfo' line='0060a24'></span>二。轉法輪下。言教章門。注云。法輪常淨猶若虗空。聖人無知至若虗空故。經曰。說而無說。亦所說法輪既不當有無。能說之教言而無當也。</p>
<p class=""><span class='lineInfo' line='0060b03'></span>何者下。先釋言教章門。從初至常見為得。言偏有無即墮斷常也。次。物非無故至常見不得。釋非也。然即理非有無。故所說言教言而無當。是論真諦之教也。下舉道行。以心無相證教無當也。</p>
<p class=""><span class='lineInfo' line='0060b07'></span>中論云下。釋境界章門。初從因緣故不有不無者。即上云說法不有亦不無以因緣故諸法生義也。故四諦品云。眾緣所生法。我說即是無。亦為是假名。亦是中道義。所以然者下。正釋性有性無。夫有若真有下。先釋性有。譬彼真無下。類釋性無也。若有不能自有下。破性有。明因緣有。有非真有也。不無者下。破性無。明因緣無。緣無非真無。若一向無即法不得起。如虗空無。不能與無也。夫緣起故不無者。非如性無。故不可謂之無也。若爾。非有但非真有。無亦非真。故不真有不真無。以明不真空義。次段摩訶衍論下。以因緣有無表非有非無俱是因緣。文可見。假有以明非無借無以辨非有者。上明真俗以表理。今以假義明表理。若論理體並絕四句。而非論無以顯理。故以假義略示。表相假者不自義。何者。無自故。假他故。故非無。又若有云何假。若無云何假。然即義不即有無不離有無也。此中假有表中道非無。借無表中道非有。若反䨱言。假有表非有。假無表非無。故云理一秤二。論雖有二。所表不異也。</p>
<p class=""><span class='lineInfo' line='0060b24'></span>後段然即下。正結因緣。何即下。明不真義。欲言其有有非真生者。若相對立句。俱就有無明不真義。而今但就有邊言不真者。惑情多滯有邊。故就有明不真耳。若就無言之。欲言其無。無無真形。欲言其有。無相無形。不即有。非真非實無也。下引幻化人譬上不真有。故中論觀業品云。如佛反化人。更作反化人。如初反化人。是名為作者。反人所作。是即名為業。皆如幻與夢。如炎亦如嚮。</p>
<p class=""><span class='lineInfo' line='0060c08'></span>第五科。以名求物下。遣名物以勸學。上來談論皆依名物。今若不遣義猶未周。故遣名物以<a id="note_anchor_0060001" class="noteAnchor" href="#n0060001">[1]</a>觀學。有三段。初。以名實無當類空萬物。次。以彼此無定類遣萬法。後。引證結勸也。物同非物故無當名之實者。名是誰名而有得物之物。名物無故。功實亦無也。</p>
<p class=""><span class='lineInfo' line='0060c12'></span>次段。性觀下。現見彼此無定。證成名實無當之義也。既悟彼此類空萬法也。</p>
<p class=""><span class='lineInfo' line='0060c14'></span>後段。是以成具下。引證結勸。以成具證名實無當。以薗林申彼此無定說也。是以聖人下。舉聖智以勸學。故經云下。引經證理。理為有之本。然即下。就境智以勸學者也。</p>
<p class=""><span class='lineInfo' line='0060c18'></span>不真空論竟</p>
</div><p class='juan'>肇論疏上</p><div class="div-w"><p class="" style="margin-left:1em"><span class='lineInfo' line='0060c22'></span>此疏惠達師撰<span class='doube-line-note'>(云云)</span>未詳之。</p>
<p class=""><span class='lineInfo' line='0060c23'></span>康永三年閏二月廿九日以尊良上人之本重挍點之。</p>
<p class=""><span class='lineInfo' line='0061a01'></span><span class='doube-line-note'>(件本云)</span>文永三年五月四日於光明山東谷往生院以東南院御本寫了。本字極草之間。老眼難見解。定多其謬歟。後學正之。　　　　三論宗智舜<span class='doube-line-note'>(春秋六十八)</span></p>
<p class=""><span class='lineInfo' line='0061a04'></span><span class='doube-line-note'>(寫本記云)</span>神龜三年正月七日寫竟。</p>
<p class=""><span class='lineInfo' line='0061a05'></span>寶龜二年<span class='doube-line-note'>(年次辛亥)</span>四月二十七日　　沙彌慈晉</p>
<p class=""><span class='lineInfo' line='0061a06'></span>貞和四年<a id="note_anchor_0061001" class="noteAnchor" href="#n0061001">[1]</a>談肇論了。</p>
<p class="" style="margin-left:1em"><span class='lineInfo' line='0061a07'></span>仙光院肇論述義中多引惠達言。其文悉合。此疏惠達撰無疑者哉。</p>
</div>
</div>
<div id='back'>
  <hr><h1>校注</h1>
<span class='footnote' id='n0042010'><a href='#note_anchor_0042010'>[0042010]</a> 目錄新作</span>
<span class='footnote' id='n0043001'><a href='#note_anchor_0043001'>[0043001]</a> 補入首題</span>
<span class='footnote' id='n0043002'><a href='#note_anchor_0043002'>[0043002]</a> 目上原本闕失一葉</span>
<span class='footnote' id='n0043003'><a href='#note_anchor_0043003'>[0043003]</a> 卑字疑剩</span>
<span class='footnote' id='n0043004'><a href='#note_anchor_0043004'>[0043004]</a> 文疑才</span>
<span class='footnote' id='n0043005'><a href='#note_anchor_0043005'>[0043005]</a> 名一作石次同</span>
<span class='footnote' id='n0043006'><a href='#note_anchor_0043006'>[0043006]</a> 神已下注書當大書乎</span>
<span class='footnote' id='n0043007'><a href='#note_anchor_0043007'>[0043007]</a> 享疑厚</span>
<span class='footnote' id='n0043008'><a href='#note_anchor_0043008'>[0043008]</a> 怪怪疑恢恢</span>
<span class='footnote' id='n0044001'><a href='#note_anchor_0044001'>[0044001]</a> 秤與稱同下準之</span>
<span class='footnote' id='n0044002'><a href='#note_anchor_0044002'>[0044002]</a> 當一作常</span>
<span class='footnote' id='n0045001'><a href='#note_anchor_0045001'>[0045001]</a> 儀疑議</span>
<span class='footnote' id='n0045002'><a href='#note_anchor_0045002'>[0045002]</a> 實一作言</span>
<span class='footnote' id='n0045003'><a href='#note_anchor_0045003'>[0045003]</a> 風疑夙</span>
<span class='footnote' id='n0045004'><a href='#note_anchor_0045004'>[0045004]</a> 視疑現</span>
<span class='footnote' id='n0047001'><a href='#note_anchor_0047001'>[0047001]</a> 存一作世</span>
<span class='footnote' id='n0047002'><a href='#note_anchor_0047002'>[0047002]</a> 伯現流論作怕</span>
<span class='footnote' id='n0047003'><a href='#note_anchor_0047003'>[0047003]</a> 一現流論作二</span>
<span class='footnote' id='n0048001'><a href='#note_anchor_0048001'>[0048001]</a> 魂疑魄</span>
<span class='footnote' id='n0049001'><a href='#note_anchor_0049001'>[0049001]</a> 二現流論作三</span>
<span class='footnote' id='n0049002A'><a href='#note_anchor_0049002A'>[0049002A]</a> <span class="gaiji" data-gid="CB17065">[貝*乞]</span>字更勘</span>
<span class='footnote' id='n0049002B'><a href='#note_anchor_0049002B'>[0049002B]</a> <span class="gaiji" data-gid="CB17065">[貝*乞]</span>字更勘</span>
<span class='footnote' id='n0051001'><a href='#note_anchor_0051001'>[0051001]</a> 幾與機通下同</span>
<span class='footnote' id='n0051002'><a href='#note_anchor_0051002'>[0051002]</a> 從疑徒</span>
<span class='footnote' id='n0052001'><a href='#note_anchor_0052001'>[0052001]</a> 二疑三</span>
<span class='footnote' id='n0052002'><a href='#note_anchor_0052002'>[0052002]</a> 二現流論作四</span>
<span class='footnote' id='n0052003'><a href='#note_anchor_0052003'>[0052003]</a> 原與源通</span>
<span class='footnote' id='n0052004'><a href='#note_anchor_0052004'>[0052004]</a> 二現流論作五</span>
<span class='footnote' id='n0053001'><a href='#note_anchor_0053001'>[0053001]</a> 幾現流論作搜</span>
<span class='footnote' id='n0053002'><a href='#note_anchor_0053002'>[0053002]</a> 三作六</span>
<span class='footnote' id='n0053003'><a href='#note_anchor_0053003'>[0053003]</a> 四現流論作七</span>
<span class='footnote' id='n0053004'><a href='#note_anchor_0053004'>[0053004]</a> 無疑即</span>
<span class='footnote' id='n0054001'><a href='#note_anchor_0054001'>[0054001]</a> 四現流論作八</span>
<span class='footnote' id='n0054002'><a href='#note_anchor_0054002'>[0054002]</a> 答疑若</span>
<span class='footnote' id='n0054003'><a href='#note_anchor_0054003'>[0054003]</a> 五現流論作九</span>
<span class='footnote' id='n0054004'><a href='#note_anchor_0054004'>[0054004]</a> 借惜音通歟</span>
<span class='footnote' id='n0055001'><a href='#note_anchor_0055001'>[0055001]</a> 五現流論作十</span>
<span class='footnote' id='n0055002'><a href='#note_anchor_0055002'>[0055002]</a> 六現流論作十一</span>
<span class='footnote' id='n0055003'><a href='#note_anchor_0055003'>[0055003]</a> 補入彼字</span>
<span class='footnote' id='n0055004'><a href='#note_anchor_0055004'>[0055004]</a> 釋疑解</span>
<span class='footnote' id='n0055005'><a href='#note_anchor_0055005'>[0055005]</a> 六現流論作十二</span>
<span class='footnote' id='n0055006'><a href='#note_anchor_0055006'>[0055006]</a> 七現流論作十三</span>
<span class='footnote' id='n0056001'><a href='#note_anchor_0056001'>[0056001]</a> 七現流論作十四</span>
<span class='footnote' id='n0056002'><a href='#note_anchor_0056002'>[0056002]</a> 請疑靜</span>
<span class='footnote' id='n0056003'><a href='#note_anchor_0056003'>[0056003]</a> 八現流論作十五</span>
<span class='footnote' id='n0057001'><a href='#note_anchor_0057001'>[0057001]</a> 空疑玄</span>
<span class='footnote' id='n0057002'><a href='#note_anchor_0057002'>[0057002]</a> 八現流論作十六</span>
<span class='footnote' id='n0057003'><a href='#note_anchor_0057003'>[0057003]</a> 九現流論作十七</span>
<span class='footnote' id='n0057004'><a href='#note_anchor_0057004'>[0057004]</a> 九現流論作十八</span>
<span class='footnote' id='n0057005'><a href='#note_anchor_0057005'>[0057005]</a> 十現流論作十九</span>
<span class='footnote' id='n0058001'><a href='#note_anchor_0058001'>[0058001]</a> 喪疑褒</span>
<span class='footnote' id='n0059001'><a href='#note_anchor_0059001'>[0059001]</a> 空字更勘</span>
<span class='footnote' id='n0059002'><a href='#note_anchor_0059002'>[0059002]</a> 除疑證次同</span>
<span class='footnote' id='n0060001'><a href='#note_anchor_0060001'>[0060001]</a> 觀疑勸</span>
<span class='footnote' id='n0061001'><a href='#note_anchor_0061001'>[0061001]</a> 談或讀歟</span>
<div class='footnote' id='cb_note_1'>
  [<a href='#cb_note_anchor1'>A1</a>] 篇【CB】，扁【卍續】
</div>

<div class='footnote' id='cb_note_2'>
  [<a href='#cb_note_anchor2'>A2</a>] 但【CB】，伹【卍續】
</div>

<div class='footnote' id='cb_note_3'>
  [<a href='#cb_note_anchor3'>A3</a>] 已【CB】，巳【卍續】
</div>

<div class='footnote' id='cb_note_4'>
  [<a href='#cb_note_anchor4'>A4</a>] 已【CB】，巳【卍續】
</div>

<div class='footnote' id='cb_note_5'>
  [<a href='#cb_note_anchor5'>A5</a>] 繫【CB】，擊【卍續】
</div>

<div class='footnote' id='cb_note_6'>
  [<a href='#cb_note_anchor6'>A6</a>] 豐【CB】，豊【卍續】
</div>

<div class='footnote' id='cb_note_7'>
  [<a href='#cb_note_anchor7'>A7</a>] 居【CB】，屋【卍續】
</div>

<div class='footnote' id='cb_note_8'>
  [<a href='#cb_note_anchor8'>A8</a>] 但【CB】，伹【卍續】
</div>

<div class='footnote' id='cb_note_9'>
  [<a href='#cb_note_anchor9'>A9</a>] 在答【CB】，答在【卍續】
</div>

<div class='footnote' id='cb_note_10'>
  [<a href='#cb_note_anchor10'>A10</a>] ［－］【CB】，持【卍續】
</div>

<div class='footnote' id='cb_note_11'>
  [<a href='#cb_note_anchor11'>A11</a>] 牲【CB】，栍【卍續】
</div>

<div class='footnote' id='cb_note_12'>
  [<a href='#cb_note_anchor12'>A12</a>] 曰【CB】，白【卍續】
</div>

<div class='footnote' id='cb_note_13'>
  [<a href='#cb_note_anchor13'>A13</a>] 己【CB】，已【卍續】
</div>

<div class='footnote' id='cb_note_14'>
  [<a href='#cb_note_anchor14'>A14</a>] 已【CB】，巳【卍續】
</div>

<div class='footnote' id='cb_note_15'>
  [<a href='#cb_note_anchor15'>A15</a>] 已【CB】，巳【卍續】
</div>

<div class='footnote' id='cb_note_16'>
  [<a href='#cb_note_anchor16'>A16</a>] 已【CB】，巳【卍續】
</div>

<div class='footnote' id='cb_note_17'>
  [<a href='#cb_note_anchor17'>A17</a>] 己【CB】，巳【卍續】
</div>

<div class='footnote' id='cb_note_18'>
  [<a href='#cb_note_anchor18'>A18</a>] 己【CB】，巳【卍續】
</div>

<div class='footnote' id='cb_note_19'>
  [<a href='#cb_note_anchor19'>A19</a>] 己【CB】，已【卍續】
</div>

<div class='footnote' id='cb_note_20'>
  [<a href='#cb_note_anchor20'>A20</a>] 已【CB】，巳【卍續】
</div>

<div class='footnote' id='cb_note_21'>
  [<a href='#cb_note_anchor21'>A21</a>] 已【CB】，巳【卍續】
</div>

<div class='footnote' id='cb_note_22'>
  [<a href='#cb_note_anchor22'>A22</a>] 已【CB】，巳【卍續】
</div>

<div class='footnote' id='cb_note_23'>
  [<a href='#cb_note_anchor23'>A23</a>] 已【CB】，巳【卍續】
</div>

<div class='footnote' id='cb_note_24'>
  [<a href='#cb_note_anchor24'>A24</a>] 斯修【CB】，［－］【卍續】
</div>

<div class='footnote' id='cb_note_25'>
  [<a href='#cb_note_anchor25'>A25</a>] ［－］【CB】，斯修【卍續】
</div>

<div class='footnote' id='cb_note_26'>
  [<a href='#cb_note_anchor26'>A26</a>] ［－］【CB】，二【卍續】
</div>

<div class='footnote' id='cb_note_27'>
  [<a href='#cb_note_anchor27'>A27</a>] 職【CB】，識【卍續】
</div>

<div class='footnote' id='cb_note_28'>
  [<a href='#cb_note_anchor28'>A28</a>] 職【CB】，識【卍續】
</div>

<div class='footnote' id='cb_note_29'>
  [<a href='#cb_note_anchor29'>A29</a>] 職【CB】，識【卍續】
</div>

<div class='footnote' id='cb_note_30'>
  [<a href='#cb_note_anchor30'>A30</a>] 者【CB】，言【卍續】
</div>

<div class='footnote' id='cb_note_31'>
  [<a href='#cb_note_anchor31'>A31</a>] ［－］【CB】，無【卍續】
</div>

<div class='footnote' id='cb_note_32'>
  [<a href='#cb_note_anchor32'>A32</a>] 己【CB】，巳【卍續】
</div>

<div class='footnote' id='cb_note_33'>
  [<a href='#cb_note_anchor33'>A33</a>] 句【CB】，可【卍續】
</div>

<div class='footnote' id='cb_note_34'>
  [<a href='#cb_note_anchor34'>A34</a>] 頃【CB】，項【卍續】
</div>

<div class='footnote' id='cb_note_35'>
  [<a href='#cb_note_anchor35'>A35</a>] 已【CB】，巳【卍續】
</div>

<div class='footnote' id='cb_note_36'>
  [<a href='#cb_note_anchor36'>A36</a>] 頃【CB】，項【卍續】
</div>

<div class='footnote' id='cb_note_37'>
  [<a href='#cb_note_anchor37'>A37</a>] 己【CB】，巳【卍續】
</div>

<div class='footnote' id='cb_note_38'>
  [<a href='#cb_note_anchor38'>A38</a>] 日【CB】，曰【卍續】
</div>

</div>
<div id='cbeta-copyright'><p>
【經文資訊】《卍新續藏》第 54 冊 No. 866 肇論疏<br/>
【版本記錄】發行日期：2022-01，最後更新：2021-12-08<br/>
【編輯說明】本資料庫由中華電子佛典協會（CBETA）依《卍新續藏》所編輯<br/>
【原始資料】CBETA 人工輸入，CBETA 掃瞄辨識，CBETA 提供基本句讀<br/>
【其他事項】詳細說明請參閱【<a href='http://www.cbeta.org/copyright.php' target='_blank'>中華電子佛典協會資料庫版權宣告</a>】
</p></div><!-- end of cbeta-copyright -->

</body></html>